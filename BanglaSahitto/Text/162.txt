২০১৮

সেইদিন এই মাঠ

জীবনানন্দ দাশ

[কবি-পরিচিতি : জীবনানন্দ দাশ ১৮৯৯ সালে বরিশাল শহরে জন্মগ্রহণ করেন। তার পিতার নাম সত্যানন্দ
দাশ, মাতা কুসুমকুমারী দাশ। কুসুমকুমারী দাশও ছিলেন একজন স্বভাবকবি। জীবনানন্দ দাশ বরিশাল
ব্রজমোহন স্কুল, ব্রজমোহন কলেজ ও কলকাতার প্রেসিডেন্সি কলেজে শিক্ষালাভ করেন। ১৯২১ সালে
কলকাতা বিশ্ববিদ্যালয় থেকে ইংরেজি সাহিত্যে এম.এ. ডিগ্রি লাভের পর তিনি অধ্যাপনা শুরু করেন এবং
সুদীর্ঘকাল তিনি অধ্যাপনার কাজে নিযুক্ত ছিলেন। জীবনানন্দ দাশ প্রধানত আধুনিক জীবনচেতনার কবি
হিসেবে পরিচিত। বাংলার প্রকৃতির রূপবৈচিত্র্যে কবি নিমগ্চিত্ত। কবির দৃষ্টিতে বাংলাদেশ এক অনন্য রূপসী |
এ দেশের গাছপালা, লতাগুলম, ফুল-পাখি তার আজন্ম প্রিয়। তার রচিত গ্রন্থ : ঝরা পালক, ধূসর পাঙুলিপি,
বনলতা সেন, মহাপুথিবী, সাতটি তারার তিমির, কবিতার কথা, রূপসী বাংলা, বেলা অবেলা কালবেলা,
মাল্যবান, স্ৃতীর্ঘ ইত্যাদি। ১৯৫৪ সালের ১৪ই অক্টোবর জীবনানন্দ দাশ কলকাতায় এক ট্রাম-দুর্ঘটনায়
আহত হন এবং ২২শে অক্টোবর মৃত্যুবরণ করেন |]

সেই দিন এই মাঠ স্তব্ধ হবে নাকো জানি-

এই নদী নক্ষত্রের তলে

সেদিনো দেখিবে স্বপ্র _

সোনার স্বপ্নের সাধ পৃথিবীতে কবে আর ঝরে!
আমি চলে যাব বলে

চালতাফুল কি আর ভিজিবে না শিশিরের জলে
নরম গন্ধের ঢেউয়ে?

লক্ষমীর্পেচা গান গাবে নাকি তার লক্ষ্মীটির তরে?
সোনার স্বপ্নের সাধ পৃথিবীতে কবে আর ঝরে !
চারিদিকে শান্ত বাতি - ভিজে গন্ধ - মৃদু কলরব;
খেয়ানৌকোগুলো এসে লেগেছে চরের খুব কাছে;
পৃথিবীর এইসব গল্প বেঁচে র'বে চিরকাল;-
এশিরিয়া ধুলো আজ - বেবিলন ছাই হয়ে আছে।

শব্দার্থ ও টীকা : সেইদিন এই মাঠ ... কৰে আর ঝারে _ জীবনানন্দ দাশ প্রকৃতির কবি। প্রকৃতির
রহস্যময় সৌন্দর্য তার কবিতার মৌলিক প্রেরণা । তিনি জানেন বিচিত্র বিবর্তনের মধ্যেও প্রকৃতি
তার রূপ-রস-গন্ধ কখনই হারিয়ে ফেলবে না। তিনি যখন থাকবেন না তখনও প্রকৃতি তার অফুরন্ত
এশ্বর্য নিয়ে মানুষের স্বপ্র- সাধ ও কল্পনাকে তৃপ্ত করে যাবে। আলোচ্য অংশে কবি প্রকৃতির এই
মাহাত্ম্যকে গভীর তৃত্তি ও মমত্বের সঙ্গে উপস্থাপন করেছেন। আমি চলে যাব বলে ... লক্ষ্মীটির
তরে - পৃথিবীতে কেউই চিরস্থায়ী নয়। প্রত্যেক মানুষকেই এক সময় চলে যেতে হয়। কিন্তু
শিশিরের জলে চালতা ফুল ভিজে যে রহস্যময় সৌন্দর্য সৃষ্টি হয় যুগ-যুগান্তে তার কোনো শেষ
নেই । আর সেই শিশিরের জলে ভেজা চালতা ফুলের গন্ধের ঢেউ প্রবাহিত হতে থাকবে অনন্তকালব্যাপী।
কবির এই বোধের মধ্যে প্রকৃতির এক শাশ্বতরুপ মূর্ত হয়ে উঠেছে, যেখানে লক্ষ্মীপেঁচাটির মমত্তের
অনুভাবনাও ধরা দিয়েছে অসাধারণ এক তাৎপর্ষে। এশিরিয়া ধুলো আজ ... - মানুষের গড়া পৃথিবীর
অনেক সভ্যতা বিলীন হয়ে গেছে। এশিরিয় ও ব্যাবিলনীয় সভ্যতা এখন ধ্বংসস্তূপ ছাড়া কিছু নয়।