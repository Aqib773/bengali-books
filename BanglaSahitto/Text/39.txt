একাত্তরের দিনগুলি

জাহানারা ইমাম

[লেখক-পরিচিতি : জাহানারা ইমাম ১৯২৯ সালের ৩রা মে মুর্শিদাবাদের সুন্দরপুর গ্রামে জন্মগ্রহণ করেন।
তার পিতার নাম সৈয়দ আন্দুল আলী । তিনি ডেপুটি ম্যাজিস্ট্রেট ছিলেন। জাহানারা ইমাম ১৯৪৭ সালে
কলকাতার লেডি ব্রেবোর্ন কলেজ থেকে বি.এ. পাস করেন ।পরবর্তী সময়ে তিনি ঢাকার সিদ্ধেশ্বরী গার্লস স্কুলে

প্রধান শিক্ষকের দায়িত্ব পালন করেন। এ সময় তিনি ঢাকা বিশ্ববিদ্যালয় থেকে বি.এড ও বাৎলায় এম.এ.

ডিথি লাভ করেন এবং ঢাকা টিচার্স ট্রেনিং কলেজে অধ্যাপনা করেন। ১৯৭১ সালের মুক্তিযুদ্ধে তার প্রথম
সন্তান রুমী যোগদান করেন। রুমী ও তীর সহযোদ্ধাদের বিভিন্ন অপারেশনে জাহানারা ইমাম সহযোগিতা
করেন। এছাড়া মুক্তিযোদ্ধাদের আশ্রয়, খাদ্যের জোগান, গাড়িতে অস্ত্র আনা-নেওয়া এবং তা যুদ্ধক্ষেত্রে
পৌছে দেওয়া, খবর আদান-প্রদান ইত্যাদি কর্মকাণ্ডে তিনি সর্বান্তকরণে অংশগ্রহণ করেন। যুদ্ধের শেষদিকে
বুমী শহিদ হন। জাহানারা ইমাম হন আমাদের শহিদ জননী। মুক্তিযুদ্ধের ওপর স্মৃতিচারণমূলক তার
অসাধারণ গ্রন্থ “একাজরের দিনগুলি* সর্বত্র সমাদৃত । তার অন্যান্য গ্রন্থ হলো : গজকচ্ছপ, সাতটি তারার
ঝিকিমিকি, ক্যান্সারের সঙ্গে বসবাস, প্রবাসের দিনগুলি ইত্যাদি । সাহিত্যকর্মে অবদানের জন্য তিনি বাংলা
একাডেমি পুরস্কার লাভ করেন। একাত্তরের ঘাতক, দালাল, রাজাকার, আলবদর, আলশামসদের শাস্তির
দাবিতে তিনি আমৃত্যু সংগ্রাম করেছেন । ১৯৯৪ সালের ২৬শে জুন এই মহীয়সী নারী পরলোকগমন করেন |]

১৩ই এপ্রিল : মঙ্গলবার ১৯৭১

চারদিন ধরে বৃষ্টি । শনিবার রাতে কি মুষলধারেই যে হলো, রোববার তো দিনভর একটানা ।
গতকাল সকালের পর বৃষ্টি থামলেও সারা দিন আকাশ মেঘলা ছিল। মাঝে মাঝে রোদ দেখা গেছে।
মাঝে মাঝে এক পশলা বৃষ্টি। জামী ছড়া কাটছিল, “রোদ হয় বৃষ্টি হয়, খ্যাক-শিয়ালির বিয়ে
হয়।' কিন্ত আমার মনে পাষাণভার। এখন সন্ধ্যার পর বৃষ্টি নেই, ঘনঘন মেঘ ডাকছে আর বিদ্যুৎ
চমকাচ্ছে। বসার ঘরে বসে জানালা দিয়ে তাকিয়ে ভাবছিলাম, আমার জীবনেও এতদিনে সত্যি সত্যি
দুর্যোগের মেঘ ঘন হয়ে আসছে। এই রকম সময়ে করিম এসে ঢুকল ঘরে, সামনে সোফায় বসে
বলল, “ফুফুজান এ পাড়ার অনেকেই চলে যাচ্ছে বাড়ি ছেড়ে । আপনারা কোথাও যাবেন না?

“কোথায় যাব? অন্ধ, বুড়ো শ্বশুরকে নিয়ে কেমন করে যাব? কিন্তু এ পাড়া ছেড়ে লোকে যাচ্ছে কেন?
এখানে তো কোনো ভয় নেই!

“নেই, মানে? পেছনে এত কাছে বিশ্ববিদ্যালয়ের হলগুলো-+

“হুল তো সব খালি, বিরান, যা হবার তা তো প্রথম দুদিনেই হয়ে গেছে। জানো,বাবুদের বাড়িতে তার
মামার বাড়ির সবাই এসে উঠেছে শান্তিনগর থেকে?

“তাই নাকি? আমরা তো ভাবছিলাম শান্তিনগরে আমার দুলাভাইয়ের বাসায় যাব।”

“তাহলেই দেখ-ভয়টা আসলে মনে। শান্তিনগরের মানুষ এলিফ্যান্ট রোডে আসছে মিলিটারির হাত
থেকে পালাতে, আবার তুমি এলিফ্যান্ট রোড থেকে শান্তিনগরেই যেতে চাচ্ছ নিরাপত্তার কারণে ।”

২০১৮