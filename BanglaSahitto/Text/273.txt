মাধ্যমিক বাংলা সাহিত্য ৫৭

বিলেত-ফেরত লোককে কেউ ইট টেনে বা কুলির কাজ করে পয়সা উপায় করতে দেখেছে?

বিলেতের এক পঞ্তিত দেশভ্রমণ দ্বারা অগাধ জ্ঞান অর্জন করেছিলেন- প্িকদেশ থেকে ফিরে এসে তিনি
আরম্ভ করলেন এমন কাজ, যা তুমি আমি করতে লজ্জাবোধ করব। তাতে কি তাঁর জাত গিয়েছিল?
যার মধ্যে জ্ঞান ও গুণ আছে, সে কয়দিন নিচে পড়ে থাকে? লোকে তাকে সম্মান করে উপরে টেনে
তোলেই।

কাজে মানুষের জাত যায় না- এটা বিশ্বীস করতে হবে। কাজহীন হও এঁ সময় যখন কাজের ভেতর
অসাধুতা প্রবেশ করে, আর কোনো- সময়েই নয়।

বিশ্ব-সভ্যতার এত দান তুমি ভোগ কর এসব কী করে হলো? হাতের সাহায্যে নয় কি? কাজকামকে
খেলো মনে করলে চলবে না। মিস্ত্রির হাতুড়ির আঘাত, কামারের কপালের ঘাম, কুলির কোদালকে
শ্রদ্ধার চোখে দেখো ।

অনেকে বলে, তাদের জন্য কোনো কাজ নেই। যে কাজই তারা করুক, যে দিকেই তারা হাটুক-
কেবল ব্যর্থতা আর ব্যর্থতা! মূর্খ যারা তারাই এ কথা বলে। তাদের এ ব্যর্থতার জন্য তারা
নিজে দায়ী! এই নৈরাশ্যের হা-হুতাশ তাদেরই অমনোযোগ আর কুঁড়েমির ফল।

তিনি কারও কাছে কোনো হাত পাতেননি। এক বন্ধু তাকে এক সময় এক জোড়া জুতো দিয়েছিলেন।
অপমানবোধ করে তিনি সে জুতো পথে ফেলে দিয়েছিলেন । উদ্যম, পরিশ্রম ও চেষ্টার সামনে সব
বাধাই পানি হয়ে যায়। এ গুণ যার মধ্যে আছে, যে ব্যক্তি পরিশ্রমী, তার দুঃখ নেই। জনসনকে অনেক
সময় রাত্রিতে না খেয়ে শুয়ে থাকতে হতো, তাতে তিনি কোনোদিন ব্যথিত বা হতাশ হননি। বাধাকে
চূর্ণ করে বীরপুরুষের মতো তিনি যে কীর্তি রেখে গিয়েছেন,তা অনেক দেশের অনেক প্ডিতই পারবেন না।

গুণ থাকলেও চেষ্টা না করলে জগতে প্রতিষ্ঠা লাভ করা যায় না। আরভিং সাহেব বলেছেন, চুপ
করে বসে থাকলে কাজ হবে না । চেষ্টা কর, নড়াচড়া কর, এমন কি কিছু-নাড়, ভেতর কিছু ফলাতে
পারবে । কুকুরের মতো চিৎকার কর, সিংহ হয়েও ঘুমিয়ে থাকলে কী লাভ?

পরীক্ষায় কৃতকার্য হয়েছ, তারপর মনে হচ্ছে তোমার মূল্য এক পয়সা নয়। জিজ্ঞাসা করি, কেন?
জান না, এ জগতে যারা নিতান্ত আনাড়ি তারা মাসে হাজার হাজার টাকা উপায় করছে?

তোমার এই মর্মবেদনা ও দুঃখের কারণ তুমি মূর্খ । মানুষ বালিতে সোনা ফলাতে পারে, এ তুমি
বিশ্বাস কর না? তুমি কুড়ে, তোমার উদ্যম নেই, তুমি একটা আত্মপ্রত্যয়হীন অভাগা ।

কাজ ছোট হোক, বড় হোক, প্রাণ-মন দিয়ে করবে। মূল্যহীন বন্ধুগণের লজ্জায় কাজকে ঘৃণা
কোরো না। সকল দিকে, সকল রকমে তোমার কাজ যাতে জুন্দর হয় তার চেষ্টা করবে ।

ফক্স সাহেবকে এক সময় এক ভদ্রলোক বলেছিলেন, আপনার লেখা ভালো নয়। কাজের চারুতার
প্রতি তার এত নজর ছিল যে, তিনি সেই দিন থেকে স্কুলের বালকের ন্যায় লেখা আরম্ভ করলেন এবং
অল্পকালের মধ্যে তার লেখা চমত্কার হয়ে গেল।

ফর্মা-৮, মাধ্যমিক বাংলা সাহিত্য: ৯ম-১০ শ্রেণি