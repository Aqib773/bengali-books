৮৮ মাধ্যমিক বাংলা সাহিত্য

চিন্তার স্বাধীনতা, বুদ্ধির স্বাধীনতা, আত্মপ্রকাশের স্বাধীনতা যেখানে নেই সেখানে মুক্তি নেই।
মানুষের অন্নবস্ত্রের সমস্যা সমাধানের চেষ্টা করতে হবে এই মুক্তির দিকে লক্ষ রেখে। ক্ষুৎ্পিপাসায়
কাতর মানুষটিকে তৃপ্ত রাখতে না পারলে আত্মার অমৃত উপলব্ধি করা যায় না বলেই ক্ষুৎপিপাসার
তৃপ্তির প্রয়োজন। একটা বড় লক্ষ্যের দিকে দৃষ্টি রেখেই অন্রবস্ত্রের সমাধান করা ভালো, নইলে
আমাদের বেশি দূর নিয়ে যাবে না।

তাই মুক্তির জন্য দুটি উপায় অবলম্বন করতে হবে। একটি অন্নবস্ত্রের চিন্তা থেকে মানুষকে মুক্তি
দেওয়ার চেষ্টা, আরেকটি শিক্ষাদীক্ষার দ্বারা মানুষকে মনুষ্যত্রে স্বাদ পাওয়ানোর সাধনা । এ উভয়বিধ
চেষ্টার ফলেই মানবজীবনের উন্নয়ন সম্ভব । শুধু অন্নবস্ত্রের সমস্যাকে বড় করে তুললে সুফল পাওয়া
যাবে না। আবার শুধু শিক্ষার ওপর নির্ভর করলে সুদীর্ঘ সময়ের দরকার । মনুষ্যত্র স্বাদ না পেলে
অন্রবস্ত্রের চিন্তা থেকে মুক্তি পেয়েও মানুষ যেখানে আছে সেখানেই পড়ে থাকতে পারে; আবার
শিক্ষাদীক্ষার মারফতে মনুষ্যত্বের স্বাদ পেলেও অন্রবস্ত্রের দুশ্চিন্তায় মনুষ্যত্বের সাধনা ব্যর্থ
হওয়া অসম্ভব নয় ।

কোনো ভারি জিনিসকে ওপরে তুলতে হলে তাকে নিচের থেকে ঠেলতে হয়, আবার ওপর থেকে
টানতেও হয়; শুধু নিচের থেকে ঠেললে তাকে আশানুরুপ ওপরে ওঠানো যায় না। মানব উন্নয়নের
ব্যাপারে শিক্ষা সেই ওপর থেকে টানা, আর সুশড়খল সমাজব্যবস্থা নিচের থেকে ঠেলা । অনেকে মিলে
খুব জোরে ওপরের থেকে টানলে নিচের ঠেলা ছাড়াও কোনো জিনিস ওপরে ওঠানো যায়- কিন্তু
শুধু নিচের ঠেলায় বেশিদূর ওঠানো যায় না। তেমনি আগ্রাণ প্রচেষ্টার ফলে শিক্ষার দ্বারাই জীবনের
উন্নয়ন সম্ভব, কিন্তু শুধু সমাজ ব্যবস্থার সুশৃঙ্খলতার দ্বারা তা সম্ভব নয়। শিক্ষাদীক্ষার ফলে সত্যিকার
মনুষ্যত্বের ফলে মানুষ উপলব্ধি করতে পারে, “লোভে পাপ, পাপে মৃত্যু” কথাটা বুলিমাত্র, সত্য।
লোভের ফলে যে মানুষের আতিক মৃত্যু ঘটে, অনুভূতির জগতে সে ফতুর হয়ে পড়ে, শিক্ষা মানুষকে
সে-কথা জানিয়ে দেয় বলে মানুষ লোভের ফীদে ধরা দিতে ভয় পায়। ছোট জিনিসের মোহে বড়
জিনিস হারাতে যে দুঃখ বোধ করে না, সে আর যাই হোক, শিক্ষিত নয়। শিক্ষা তার বাইরের ব্যাপার,
অন্তরের ব্যাপার হয়ে ওঠে নি। লেফাফাদুরস্তি আর শিক্ষা এক কথা নয়। শিক্ষার আসল কাজ জ্ঞান
পরিবেশন নয়, মূল্যবোধ সৃষ্টি; জ্ঞান পরিবেশন মূল্যবোধ সৃষ্টির উপায় হিসেবেই আসে । তাই যেখানে
মূল্যবোধের মূল্য পাওয়া হয় না, সেখানে শিক্ষা নেই।

শিক্ষার মারফতে মূল্যবোধ তথা মনুষ্যত্ব লাভ করা যায়; তথাপি অন্নবস্ত্রের সুব্যবস্থাও প্রয়োজনীয়।
তা না হলে জীবনের উন্নয়নে অনেক বিলম্ব ঘটবে। মনুষ্যত্বের তাগিদে মানুষকে উন্নত করে তোলার
চেষ্টা ভালো; কিন্তু প্রাণিত্ের বাধন থেকে মুক্তি না পেলে মনুষ্যত্রে আহ্বান মানুষের মর্মে গিয়ে
পৌছতে দেরি হয় বলে অন্রবস্ত্রের সমস্যার সমাধান একান্ত প্রয়োজন । পায়ের কাটার দিকে বারবার
নজর দিতে হলে হাটার আনন্দ উপভোগ করা যায় না, তেমনি অন্নবস্ত্রের চিন্তায় হামেশা বিব্রত হতে
হলে মুক্তির আনন্দ উপভোগ করা কঠিন হয়ে দীড়ায়। তাই দু দিক থেকেই কাজ চলা দরকার ।
একদিকে অন্নবস্ত্ের চিন্তার বেড়ি উন্মোচন, অপরদিকে মনুষ্যত্বের আহ্বান, উভয়ই প্রয়োজনীয় । নইলে
বেড়িমুক্ত হয়েও মানুষ ওপরে যাওয়ার তাগিদ অনুভব করবে না, অথবা মনুষ্যত্বের আহ্বান সত্তেও
ওপরে যাওয়ার স্বাধীনতার অভাব বোধ করবে, পিঞ্জরাবদ্ধ পাখির মতো উড়বার আকাজঙ্কায় পাখা
ঝাপটাবে, কিন্তু উড়তে পারবে না।

২০১৮