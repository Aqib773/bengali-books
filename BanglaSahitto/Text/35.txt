৮ মাধ্যমিক বাংলা সাহিত্য

নীতবর হইবে বলিয়া, সাজিয়া আসিয়া দুলিতে লাগিল। গরদের জোড় পরিয়া চাপা আসিয়া
দীড়াইল _ উথ্ন গন্ধ ছুটিতে লাগিল। গন্ধরাজেরা বড় বাহার দিয়া, দলে দলে আসিয়া, গন্ধ বিলাইয়া
দেশ মাতাইতে লাগিল। অশোক নেশায় লাল হইয়া আসিয়া উপস্থিত; সঙ্গে একপাল পিপৃড়া মোসায়েব
হইয়া আসিয়াছে; তাহাদের গুণের সঙ্গে সম্বন্ধ নাই, কিন্তু দাতের জ্বালা বড়-কোন্‌ বিবাহে না এরুপ
বরযাত্রী জোটে, আর কোন্‌ বিবাহে না তাহারা হুল ফুটাইয়া বিবাদ বাধায়? কুরুবক কুটজ প্রভৃতি
আরও অনেক বরযাত্রী আসিয়াছিলেন, ঘটক মহাশয়ের কাছে তাহাদের পরিচয় শুনিবেন। সর্বত্রই তিনি
যাতায়াত করেন এবং কিছু কিছু মধু পাইয়া থাকেন।

আমারও নিমন্ত্রণ ছিল, আমিও গেলাম । দেখি, বরপক্ষের বড় বিপদ। বাতাস বাহকের বায়না
লইয়াছিলেন; তখন হুঁ-হুম করিয়া অনেক মর্দানি করিয়াছিলেন, কিন্তু কাজের সময় কোথায়
লুকাইলেন, কেহ খুঁজিয়া পায় না। দেখিলাম, বর বরযাত্রী,সকলে অবাক হইয়া স্থিরভাবে দাঁড়াইয়া
আছেন। মল্লিকাদিগের কুল যায় দেখিয়া, আমিই বাহকের কার্য স্বীকার করিলাম । বর, বরযাত্রী
সকলকে তুলিয়া লইয়া মল্পিকাপুরে গেলাম ।

-রূপের ভারে সকলে ভাঙ্গিয়া পড়িতেছে। যুখি, মালতী, বকুল, রজনীগন্ধা প্রভৃতি এয়োগণ স্ত্রী-আচার
করিয়া বরণ করিল । দেখিলাম, পুরোহিত উপস্থিত; নসী বাবুর নবমববীয়া কন্যা (জীবন্ত কুসুমরূপিণী)
কুসুমলতা সূচ সুতা লইয়া দীড়াইয়া আছে; কন্যাকর্তা কন্যা সম্প্রদান করিলেন; পুরোহিত মহাশয়
দুইজনকে এক সুতায় গথিয়া গাঁটছড়া বাধিয়া দিলেন।

তখন বরকে বাসর-ঘরে লইয়া গেল। কত যে রসময়ী মধুময়ী সুন্দরী সেখানে বরকে ঘিরিয়া বসিল,
তাহা কি বলিব। প্রাচীনা ঠাকুরাণীদিদি টগর সাদা প্রাণে বাধা রসিকতা করিতে করিতে শুকাইয়া
উঠিলেন। রজণের রাঙ্গামুখে হাসি ধরে না। যুই, কন্যের সই, কন্যের কাছে গিয়া শুইল; রজনীগন্ধাকে
বর তাড়কা রাক্ষসী বলিয়া কত তামাসা করিল; বকুল একে বালিকা, তাতে যত গুণ, তত রূপ নহে;
এককোণে গিয়া চুপ করিয়া বসিয়া রহিল; আর ঝুমকা ফুল বড় মানুষের গৃহিণীর মত মোটা নীল শাড়ি
ছড়াইয়া জমকাইয়া বসিল। তখন-

“কমলকাকা-ওঠ বাড়ি যাই- রাত হয়েছে, ও কি, ঢুলে পড়বে যে?' কুসুমলতা এই কথা বলিয়া আমার
গা ঠেলিতেছিল; - চমক হইলে, দেখিলাম কিছুই নাই। সেই পুষ্পবাসর কোথায় মিশিল? - মনে
করিলাম, সংসার অনিত্যই বটে- এই আছে এই নাই। সে রম্য বাসর কোথায় গেল, সেই
হাস্যমুখী শুভ্রশ্মিতসুধাম়ী পুষ্পসুন্দরীসকল কোথায় গেল? যেখানে সব যাইবে, সেইখানে-স্মৃতির
দর্পণতলে, ভূতসাগরগর্ভে। যেখানে রাজা প্রজা, পর্বত সমুদ্র, গ্রহ নক্ষত্রাদি গিয়াছে বা যাইবে,
সেইখানে - ধ্বংসপুরে! এই বিবাহের ন্যায় সব শূন্যে মিশাইবে, সব বাতাসে গলিয়া যাইবে ।
কুসুম বলিল, “ওঠ না-কি কচ্চো?

আমি বলিলাম, “দূর পাগলি, আমি বিয়ে দিচ্ছিলাম ।”

২০১৮