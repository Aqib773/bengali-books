২০১৮

নিয়তি ১৭৯

বাবা এই ভয়ংকর জায়গা থেকে বদলির জন্য চেষ্টা-তদবির করতে লাগলেন । শুনে আমার মন ভেঙে
গেল। এত সুন্দর জায়গা, এমন চমৎকার জীবন- এসব ছেড়ে কোথায় যাব? ম্যালেরিয়ায় মরতে হলেও
এখানেই মরব। তাছাড়া ম্যালেরিয়া অসুখটা আমার বেশ পছন্দ হলো । যখন জবর আসে তখন কী প্রচণ্ড
শীতই-না লাগে! শীতের জন্যেই বোধহয় শরীরে এক ধরনের আবেশ সৃষ্টি হয়। জ্বর যখন বাড়তে
থাকে তখন চোখের সামনের প্রতিটি জিনিস আকৃতিতে ছোট হতে থাকে। দেখতে বড় অস্ুত লাগে।
এক সময় নিজেকে বিশাল দৈত্যের মতো মনে হয়। কী আশ্চর্য অনুভূতি!

শুধু আমি একা নই, পালা করে আমরা সব ভাইবোন জ্বরে পড়তে লাগলাম ।

একজন জবর থেকে উঠতেই অন্যজন জুরে পড়ে। জবর আসেও খুব নিয়মিত। আমরা সবাই জানি
কখন জ্বর আসবে । সেই সময়ে লেপ-কীথা গায়ে জড়িয়ে আগেভাগেই বিছানায় শুয়ে পড়ি।

প্রতিদিন ভোরে তিন ভাইবোন রাজবাড়ির মন্দিরের চাতালে বসে রোদ গায়ে মাথি। এই সময় আমাদের
সঙ্গ দেয় বেঙ্গল টাইগার । বেঙ্গল টাইগার হচ্ছে আমাদের কুকুরের নাম। না, আমাদের কুকুর নয়,
মহারাজার কুকুর । তাঁর নাকি অনেকগুলো কুকুর ছিল। তিনি সবকটাকে নিয়ে যান, কিন্তু এই
কুকুরটিকে নিতে পারেন নি। সে কিছুতেই রাজবাড়ি ছেড়ে যেতে রাজি হয় নি।

মা তাকে দুবেলা খাবার দেন। মাটিতে খাবার ঢেলে দিলে সে খায় না। থালায় করে দিতে হয়।
শুধু তা-ই না, খাবার দেবার পর তাকে মুখে বলতে হয়- খাও।

খানদানি কুকুর। আদব-কায়দা খুব ভালো। তবে বয়সের ভারে সে কাবু। সারা দিন বাড়ির
সামনে শুয়ে থাকে । হাই তোলে, ঝিমুতে ঝিমুতে মৃত্যুর জন্যে অপেক্ষা করে।

এক ভোরবেলার কথা । আমার কীপুনি দিয়ে জ্বর আসছে। আমি কম্বল গায়ে দিয়ে মন্দিরের চাতালে বসে
আছি। আমার সঙ্গে শেফু এবং ইকবাল। মা এসে আমাদের মাঝখানে শাহীনকে (আমার ছোট ভাই) বসিয়ে
দিয়ে গেলেন। আমাদের দায়িত্ব হচ্ছে তার দিকে নজর রাখা, সে যেন হামাগুড়ি দিয়ে চাতাল থেকে
পড়ে নাযায়।

মা চলে যাবার পরপরই হিসহিস শব্দে পেছনে ফিরে তাকালাম । যে-দৃশ্য দেখলাম সে-দৃশ্য দেখার
জন্য মানসিক প্রস্ততি আমার ছিল না। মন্দিরের বন্ধ দরজার ফাক দিয়ে প্রকাণ্ড একটা কেউটে
সাপ বের হয়ে আসছে। মাটি ছুঁয়ে ছুয়ে আসে । ফণা তুলে এদিক-ওদিক দেখছে, আবার মাটি ছুঁয়ে
ছুঁয়ে আসছে, আবার ফণা তোলে । আমরা তিন ভাইবোন ছিটকে সরে গেলাম । শাহীন একা বসে রইল,
সাপ দেখে তার আনন্দের সীমা নেই। সে চেষ্টা করছে সাপটির দিকে এগিয়ে যেতে । আর তখনই
বেঙ্গল টাইগার ঝাঁপিয়ে পড়ল সাপটির ওপর । ঘটনা এত দ্রুত ঘটল যে আমরা কয়েক মুহূর্ত বুঝতেই
পারলাম না কী হচ্ছে। একসময় শুধু দেখলাম কুকুরটা সাপের ফণা কামড়ে ছিড়ে ফেলেছে। বেঙ্গল
টাইগার ফিরে যাচ্ছে নিজের জায়গায় । যেন কিছই্‌ হয়নি। নিজের স্বাভাবিক কর্মকাণ্ড সে শেষ করল ।

সাপ কুকুরটিকে কামড়াবার সুযোগ পেয়েছিল কি না জানি না। সম্ভবত কামড়ায়নি। কারণ কুকুরটি