রহমানের মা ১১৩

সভা শুরু হলো। মহল্লার একজন বৃদ্ধ কোরআন থেকে পাঠ করলেন। এরপর “জাতীয় সঙ্গীত” সোনার
বাংলা গাইলো স্কুলের ছেলেমেয়েরা । সভাপতি ঘোষণা করলেন রহমানের মা আসছেন । সবাই দেখলো
কয়েকজন যুবক ছেলের আগুপি্থুতে রহমানের মা সভায় ঢুকছেন। একঝলকেই সবাই দেখলো
তাকে। আপাদমস্তক বোরকায় মোড়া । পায়ে পাতলা চটি, তাদের মধ্যে শীর্ণ দুটি পা। বোরকার
বাইরে দুদিকে দুটি নিরলঙ্কার হাত মাঝে মাঝে রহমানের সাথী যুবক ছেলেদের কীধে ভর করা।
গতি ক্ষিপ্র, বারান্দায় উঠলেন কয়েক লহমার মধ্যে আঙ্গিনায় ঠাসাঠাসি করে বসানো চেয়ারের
ফাকগুলোকে পেরিয়ে। তাকে তরুণীরা চেয়ারে বসিয়ে ধরে দীড়িয়ে রইল। প্রধান অতিথি ভাষণ
দিলেন সমস্ত বাংলাদেশের পক্ষ থেকে শহিদ আবদুর রহমানের স্মৃতির প্রতি শ্রদ্ধা জানিয়ে। সভাপতি
মহল্লার বনেদী সমস্ত বাসিন্দার পক্ষ থেকে রহমানের মায়ের গৌরবের কথা বললেন একবারে
ঘরোয়া ভাষায় ।

বোরকায় আপাদমস্তক ঢাকা রহমানের মা কাঠের পুতুলের মতো চেয়ারে আড়ষ্ট হয়ে বসে বক্তৃতা
শুনলেন। ডান হাতে ধরা রইল মুখের ওপর দুচোখের দু'টো ছ্যাদাওয়ালা আবরণীর ফালিটি । এরপরে
যথারীতি গান ও কবিতা আবৃত্তি হলো। আবদুর রহমানের যুবক সাথীরা দুচার কথা বলে চাচি
আম্মাকে সান্ত্বনা জানালো । অবশেষে কিছু বলার জন্য অনুরোধ করা হলো রহমানের মাকে।

রহমানের মা কোনরকম ভূমিকা না করে বললেন, “রহমাইন্যা চাইছিল দ্যাশটারে স্বাধীন করতে।
দ্যাশ স্বাধীন হইছে। এহন আপনারা দ্যাশের দশজনে যদি দ্যাশের মাইনষেরে খাওন পরন থাকন
দিবার পারেন,তাইলে আপনারা আপনেগো কাম করবেন । মহল্লার মাইয়্যা ছ্যাওয়ালগো লেহাপড়া
শিখানোর এই ইস্কুলটার লাইগ্যা রহমান খাটছে। এই ইস্কুলটা যেন থাহে। আমি আমার
রহমাইনারে দিছি। অরে কোলে কইরা বেওয়া হইছিলাম। এতটা ডাগর করছিলাম । আমার আর কিছু
নাই। তবু কই। দ্যাশের লাইগ্যা যদি কাজে ডাকেন, আমু । আমি শহিদের মা । আমি রহমানের মা।”

হাততালিতে সভা জমজমাট হয়ে উঠল । এরপরেই রহমানের মা একটা অঘটন ঘটালেন। তিনি তার
মুখের ওপর নেমে আসা বোরকার একফালি আবরণীকে এক ঝটকায় মাথার ওপর তুলে দিয়ে সমস্ত
সভার দিকে দৃপ্ত নয়নে তাকালেন। তীর দারিদ্র্য ও শোকে-দুঃখে শীর্ণ মুখখানিতে অপূর্ব
গর্বের দীন্তি। মহল্তার প্রবীণতমদেরও প্রতি তিনি আজ আর সংকোচ পোষণ করলেন না।
পরমৃহূর্তেই তিনি তার পাশের তরুণী দুটিকে দুহাতে টেনে নিয়ে বারান্দা থেকে লাফিয়ে নিচে নেমে
কয়েক লহমার মধ্যে ঠাসাঠাসি চেয়ার আর লোক ভেদ করে সভা থেকে বেরিয়ে গেলেন। মুখের
আবরণীটি মাথার ওপরেই তোলা রইল। [এ

শব্দার্থ ও টাকা : খুনেরা- যারা হত্যা করার জন্য গ্স্তত। কঙ্কাল- দেহের অভ্য্তরস্থ অস্থি। করোটি- মাথার
খুলি। অঙ্গার_ কয়লা। মহল্লা- শহর বা নগরের অংশ। ঘ্বৌ়- যৌবন ও বার্ধক্যের মধ্যবর্তী বয়সপ্রাপ্ত।
সুজনি- শয্যার জন্য নক্শা করা বিশেষ চাদর। আপাদমস্তক- পা থেকে মাথা পর্যন্ত। নিরলঙ্কার হাত-যে
হাতে অলঙ্কার পরা নেই। লহমার- মুহূর্তের। আবরণী- এখানে মুখ ঢেকে রাখার বন্ত্রখণ্ড বোঝানো হয়েছে।

পাঠ-পরিচিতি : গল্পটি রণেশ দাশপ্তপ্তের “রহমানের মা ও অন্যান্য গল্পগ্রন্থ” থেকে নেওয়া হয়েছে।
বাংলাদেশের মুক্তিযুদ্ধে সব শ্রেণির মানুষের অংশগ্রহণ ছিল। বয়স্কা রহমানের মা-ও অংশগ্রহণ করেন।
নিজপুত্র রহমানকে মুক্তিযুদ্ধে অংশগ্রহণের ক্ষেত্রে অনুপ্রেরণা দিয়ে তিনি এই মহতকর্মে অংশ নেন। মুক্তিযুদ্ধ
ফর্মা-১৫, মাধ্যমিক বাংলা সাহিত্য: ৯ম-১০ শ্রেণি