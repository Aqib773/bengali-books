৭৪ মানুষ মহম্মদ (স.)

জন্মদুঃখী হইয়া তিনি সংসারে আসিয়াছিলেন। এই দুঃখের বেদনা তাহার দেহসৌন্দর্য ও চরিত্র-
মাধুরীর সহিত মিলিয়া তাহাকে নরনারীর একান্ত প্রিয় করিয়া তুলিয়াছিল। আবাল্য তিনি ছিলেন আল-
আমিন- বিশ্বস্ত, প্রিয়ভাষী, সত্যবাদী । তীহার অসাধারণ যোগ্যতা, বুদ্ধি, বিচারশক্তি, বলিষ্ঠ দেহ
দেখিয়া মানুষ অবাক হইয়া যাইত । এই সকল গুণ বিবি খাদিজাকে আকর্ষণ করিয়াছিল ।

বস্তুত হযরতের রূপলাবণ্য ছিল অপূর্ব, অসাধারণ । মক্কা হইতে মদিনায় হিযরতের পথে এক
ব্রত। হযরত যখন আসিলেন, কুটিরস্বামী আবু মা'বদ মেষপাল চরাইতে গিয়াছিলেন। তাহার পত্বী
উম্মে মা'বদ ছাগীদুগ্ধ দিয়া হযরতের তৃষ্ণা দূর করিলেন। গৃহপতি ফিরিলে এই নারী স্বামীর কাছে নব
অতিথির রূপ বর্ণনা করেন, সুন্দর, সুদর্শন পুরুষ তিনি। তীহার শীর্ষে সুদীর্ঘ কুঞ্চিত কেশপাশ, বয়ানে
অপূর্ব কান্তশ্রী। তাহার আয়তকৃষ্ণ দুটি নয়ন, কাজল-রেখার মতো যুক্ত ভ্ুযুগল, তাহার সুউচ্চ গ্রীবা,
কালো কালো দুটি চোখের ঢলঢল চাহনি মনপ্রাণ কাড়িয়া নেয়। গুরুগন্তীর তাহার নীরবতা, মধুবর্ধী
তীহার মুখের ভাষণ, বিনীত নম্র তাহার প্রকৃতি । তিনি দীর্ঘ নন, খর্ব নন, কৃশ নন। এক অপূর্ব
পুলকদীপ্তি তাহার চোখেমুখে, বলিষ্ঠ পৌরুষের ব্যঞ্জনা তাহার অঙ্গে । বড় সুন্দর, বড় মনোহর সেই
অপরুপ রুপের অধিকারী ।

সত্যই হযরত বড় সুদর্শন পুরুষ ছিলেন। তাহার চেহারা মানুষের চিত্ত আকর্ষণে যতটুকু সহায়তা করে,
তাহার সবটুকু তিনি পাইয়াছিলেন। সত্যের নিবিড় সাধনায় তাহার চরিত্র মধুময় হইয়া উঠিয়াছিল।
কাছে আসিলেই মানুষ তীহার আপনজন হইয়া পড়িত। অকুতোভয় বিশ্বাসে তিনি অজেয়
হইয়াছিলেন। শত্রুর নিষ্ঠুরতম নির্যাতন তীহার অন্তরের লৌহকপাটে আহত হইয়া ফিরিয়া যাইত।
কিন্তু সত্যে তিনি বন্ডের মতো কঠিন, পর্বতের মতো অটল হইলেও করুণায় তিনি ছিলেন কুসুমকোমল।
বৈরীর অত্যাচারে বারবার তিনি জর্জরিত হইয়াছিলেন, শত্রুর লোষ্ট্রাঘাতে-অরাতির হিংস্র আক্রমণে
বরাঙ্গের বসন তীহার বহুবার রক্তরঙিন হইয়া উঠিয়াছে, তথাপি পাপী মানুষকে তিনি
ভালোবাসিয়াছিলেন, অভিশাপ দেওয়ার চিন্তাও তাহার অন্তরে উদিত হয় নাই। মক্কার পথে প্রান্তরে
পৌত্তলিকের প্রস্তরঘায়ে তিনি আহত হইয়াছেন, ব্যঙ্গবিদ্রুপে বারবার তিনি উপহাসিত হইয়াছেন; কিন্তু
তাহার অন্তর ভেদিয়া একটি মাত্র প্রার্থনার বাণী জাগিয়াছেঃ-এদের জ্ঞান দাও প্রভু, এদের ক্ষমা কর।

তায়েফে সত্য প্রচার করিতে গিয়া তীহাকে কী ভীষণ পরীক্ষার সম্মুখীন হইতে হইয়াছিল; আমরা
দেখিয়াছি। পথ চলিতে শত্ুর প্রস্তরঘায়ে তিনি অবসন্ন হইয়া পড়িতেছিলেন; তখন তাহারাই আবার
তাহাকে তুলিয়া দিতেছিল। তিনি পুনর্বার চলা শুরু করিলে দ্বিগুণ তেজে পাথরবৃষ্টি করিতেছিল। রক্তে
রক্তে তাহার সমস্ত বসন ভিজিয়া গিয়াছে, দেহ নিঃসৃত বুধিরধারা পাদুকায় প্রবেশ করিয়া জমিয়া শক্ত
হইয়াছে, মৃত্যুর আবছায়া তাহার চৈতন্যকে সমাচ্ছন্ন করিবার চেষ্টা করিতেছে, তথাপি অত্যাচারীর
বিরুদ্ধে তাহার বিন্দুমাত্র অভিযোগ নাই। রমণীর রূপ, গৃহস্থের ধনসম্পদ, নেতৃত্বের মর্যাদা, রাজার
সিংহাসন সব কিছুকে তুচ্ছ করিয়া সেই সত্যকে তিনি জীবনের শ্রেষ্ঠতম সম্বল জ্ঞানে আশ্রয়
করিয়াছিলেন; তীহাকে উপহাসিত, অবহেলিত, অস্বীকৃত দেখিয়াও ক্রোধ, ঘৃণা বা বিরক্তির একটি
শব্দও তাহার মুখে উচ্চারিত হয় নাই । অভিসম্পাত করিতে অনুরুদ্ধ হইয়াও তিনি বলিলেন : না না,
তাহা কখনই সম্ভব নয়। এই পৃথিবীতে আমি ইসলামের বাহন, সত্যের প্রচারক। মানুষের দ্বারে

২০১৮