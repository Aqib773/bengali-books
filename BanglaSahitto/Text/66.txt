আমাদের সংস্কৃতি ১৫৩

ক্ষেত্রে প্রাকৃতিক বৈচিত্রের প্রভাব লক্ষ করা যায়। সর্পদেবী মনসার মাহাত্ম্য গান ভিত্তি করে লেখা
“মনসামঙ্গল' কাব্যের উদ্ভব পূর্ব-বঙ্গের জলাভূমিতে, পশ্চিম-বঙ্গের রুক্ষ মাটিতে বিকাশ বৈষ্ণব পদাবলীর।
নদীমাতৃক পূর্ববঙ্গে ভাটিয়ালি গানের বিস্তার, শুষ্ক উত্তরবঙ্গে ভাওয়াইয়ার, আর বাংলা পশ্চিমাঞ্চলে
কীর্তন ও বাউলের। শিল্পসামথীর লভ্যতাও প্রকৃতির ওপর নির্ভরশীল । তাই বাংলার স্থাপত্যে
পাথরের চেয়ে ইট আর মাটির প্রাধান্য, মৃৎফলক এখানকার অনন্য সৃষ্টি।

বাংলার ভাক্কর্ষেও মাটির প্রাধান্য, আর সেই সঙ্গে দেখা যায় এক ধরনের সামগ্রীর ওপরে অন্য ধরনের
সামথীর উপযোগী শিল্প সৃষ্টির প্রয়াস।

অন্যদিক দিয়ে বিচার করলে দেখা যাবে যে, বাংলার মানস-সংস্কৃতি প্রধানত আশ্রয় করেছে
সাহিত্য ও সঙ্গীত, অধ্যাত্মচিন্তা ও দর্শনকে। স্বল্প হলেও স্থাপত্য, ভাক্র্য ও চিত্রকলার ক্ষেত্রে বাংলার
দান আছে। কিন্তু বিজ্ঞান ও গণিতের সাধনার তেমন এঁতিহ্য বাংলায় গড়ে ওঠেনি ।

ফলিত বিজ্ঞানের একটি ক্ষেত্রে- আয়ুর্বেদশাস্ত্রে বাংলার একটা ভূমিকা ছিল, কিন্তু তাও ছিল
সীমাবদ্ধ । প্রযুক্তির ক্ষেত্রে বাংলার অগ্রগতি দেখা দিয়েছিল মূলত কারুশিল্পে। তবে শতাব্দীর পর
শতাব্দী ধরে এই কারুশিল্প বিকশিত হলেও এর প্রযুক্তিতে বৈপ্লবিক কোনো পরিবর্তন ঘটেনি।
প্রযুক্তির ক্ষেত্রে বড় পরিবর্তন হয়েছে ইংরেজ আমলে । তবে সে প্রযুক্তি বাংলার নিজস্ব সৃষ্টি নয়,
আন্তর্জাতিক ক্ষেত্র থেকে ধার করা ।

বাংলার সাংস্কৃতিক স্বাতন্ত্র্য পরিস্ুট হতে থাকে খ্রিস্টীয় সপ্তম-অষ্টম শতাব্দী থেকে। এই স্বাতন্ত্র্য
দেখা দেয় শাসন-ব্যবস্থায়, সামাজিক জীবনে ও অর্থনৈতিক ক্ষেত্রে। বাংলা ভাষা, সাহিত্য ও
লিপির বিকাশ সে স্বাতন্ত্্যকে অর্থপূর্ণ করে তোলে। বহিরাগত মুসলমানরা এদেশ জয় করেন
ত্রয়োদশ শতাব্দীর শুরুতে । মুসলমান শাসকেরা বাংলা ভাষা ও সাহিত্যের পৃষ্ঠপোষকতা করে তার
বিকাশে সহায়তা করেন। ষোড়শ শতান্দীর শেষে মুঘলরা বাংলাদেশ জয় করেন। মুঘল আমলে
বাংলা ভাষা ও সাহিত্য আগের মতো রাষ্ট্রীয় পৃষ্ঠপোষকতা লাভ করেনি, তবে একটা বৃহত্তর পরিবেশের
সঙ্গে তখন বাংলার সংস্কৃতির যোগ ঘটে ।তারপর আঠারো শতকের মধ্যভাগে ইংরেজ শাসন প্রবর্তিত
হলে যোগাযোগের পরিধি আরো বিস্তৃত হয়ঃ বিশ্বসংস্কৃতির সঙ্গে বাংলার যোগ সাধিত হয়।

এঁ সময় পর্যন্ত বাংলাদেশে উচ্চবর্গের সংস্কৃতির সঙ্গে নিম্নবর্পের সংস্কৃতির কিছু কিছু ভেদ ছিল।
কারুশিল্পের ক্ষেত্রে ভেদটা খুব চোখে পড়ে । এর একটা ধারা ছিল উচ্চ শ্রেণির ভোগ্য- বুপোর
কাজ, হাতির দাতের কাজ, রেশমী ও উচু মানের সুতি কাপড়ের শিল্প; অন্য ধারাটা ছিল সাধারণের
ভোগ্য- শীখের ও পিতলের কাজ, নকশী কীথা, পাটি, আলপনা । সমাজে উঁচু পর্যায়ে সংস্কৃত বা
ফারসির যে-চর্চা হতো তা নিচু স্তরকে স্পর্শ করে নি। খুপদী সঙ্গীত ও লোকসঙ্গীত চর্চার মধ্যেও
এমনি পার্থক্য ছিল। লোকসাহিত্য ও শিষ্ট সাহিত্যের ভেদও ছিল। তবে বাংলার সাহিত্য ও সঙ্গীত
সমাজের প্রায় সকল স্তরকে স্পর্শ করতে সমর্থ হয়েছিল। এইজন্যে বাংলার মানস-সংস্কৃতিতে
সবচেয়ে প্রাধান্য সাহিত্য ও সঙ্গীতের ।

ফর্মী-২০, মাধ্যমিক বাংলা সাহিত্য: ৯ম-১০ শ্রেণি