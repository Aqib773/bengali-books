১৭২ মাধ্যমিক বাংলা সাহিত্য

প্রদীপ্ত বলে, ঠিক বলেছেন অহি ভাই ।

হাঁটতে হাটতে আমার পা ব্যথা হয়ে গেল । চল কেটে পড়ি।
ধু, আয় তো।

অহি মন্টুর হাত ধরে টান দেয়।

তিনজনে জনস্রোতে মিশে যায়। প্রদীপ্তর মনে হয় ওরা আর বালক নেই। ওর বাবা তো জানেন না যে
প্রদীপ্ত স্কুলের ছেলেদের সঙ্গে মিছিলে চলে এসেছে। আজ বাবাকে গিয়ে ও বলবে, মিছিলে এসে ও বড়
হয়ে গেছে। খুব বেশি বড় না হলেও অহির সমান তো হয়েছেই, এটুকু হতে পেরেই ওর আনন্দ হচ্ছে।
ওরা বড়দের সঙ্গে সমান তালে হাটতে পারছে। প্রদীপ্তর মনে হয় ওর চারদিকে খোলা । যেদিকে খুশি
সেদিকেই এগুতে পারে । এখন ওর শুধু ঠিক করা যে ও কোনদিকে যাবে।

বিকেলে কর্মপরিষদের উদ্যোগে এক জনসভা অনুষ্ঠিত হয়। সভায় বক্তারা মুসলিম লীগ
সরকারের বিশ্বাসঘাতকতার তীব্র নিন্দা করে এবং বাংলা ভাষার দাবি প্রতিষ্ঠিত না হওয়া পর্যন্ত সংঘ্রাম
চালাবার সিদ্ধান্ত ঘোষণা করে। এই সভাতেই ২১ ফেব্রুয়ারি তারিখে অন্যতম রাষ্ট্রভাষা হিসেবে বাংলার
দাবিতে প্রদেশব্যাপী সাধারণ ধর্মঘটের আহ্বান করা হয়।

আর কতদিন পরে অহিঃ
আজ তো চার তারিখ । আরো ষোল দিন পরে।
এখনো অনেক দেরি ।

দেখতে দেখতে দিন ফুরিয়ে যাবে। দেখছিস শহরের মানুষ কেমন মেতে উঠেছে। ডাঙুলি খেলার
দিনগুলো বুঝি অনেক বেশি ভালো ছিল। ওর অন্য বন্ধুরা ওর খোজে এসেছিল, কিন্তু অহি ওকে
যেতে দেয়নি। অহি এখন ওকে বেশি ভালোবাসে। সারা দিন ওরা তেমন সময় পায় না। অহির আগ্রহ
বেশি, তাই মন্টু নিজে বেশি কাজ করে ওকে যাবার সুযোগ করে দেয় । অহি যেন ওর মায়ের পেটের
ভাই। কেমন প্রাণের টান অনুভব করে।

একুশ তারিখের ধর্মঘট সফল করার জন্য ছাত্রদের যেমন, সাধারণ মানুষেরও তেমনি উৎসাহের অন্ত
নেই। পূর্ণ উদ্যমে চলছে প্রস্তুতি ।এগারই ও তেরই ফেবুয়ারি পতাকা দিবস পালিত হয়। “রাষ্ট্রভাষা
বাংলা চাই” দাবি সংবলিত ব্যাজ বিক্রি করে একুশ তারিখে রাষ্ট্রভাষা দিবস পালনের জন্য অর্থ সংগ্রহ
করা হয়।

দেয়ালের লিখনে, পোস্টারে ছেয়ে গেছে শহর । মানুষের আলোচনার বিষয় একুশে । জল্পনা-কল্পনার
অন্ত নেই। এদিকে এ একই তারিখে গণপরিষদে বসবে পূর্ববঙ্গ সরকারের বাজেট অধিবেশন । বিশে
নিষিদ্ধ করে ১৪৪ ধারা জারি করল। তীব্র প্রতিক্রিয়া । থমথমে হয়ে যায় পুরো শহর । ক্ষোভে, আক্রোশে
পরিপূর্ণ বুকের কন্দর নিয়ে জেগে রইল মানুষ৷ অহি ভাবল, আমার মতো রাস্তার ছেলের মৃত্যুর বদলে
কি বাংলা ভাষার দাবি প্রতিষ্ঠিত হবেঃ আধো ঘুম আধো জাগরণে কেটে যায় সারা রাত।

২০১৮