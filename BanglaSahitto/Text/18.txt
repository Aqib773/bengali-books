২০১৮

মমতাদি ১০৯

সঙ্গে নেবার ইচ্ছে নেই টের পেয়েও এক রকম জোর করেই বাড়ি দেখতে গেলাম। দুটি লেবু কিনে
আমাকে সঙ্গে নিয়ে সে গলিতে ঢুকল। বিশ্রী নোতরা গলি। কে যে ঠাট্টা করে এই যমালয়ের পথটার
নাম জীবনময় লেন রেখেছিল! গলিটা আস্ত ইট দিয়ে বাধানো, পায়ে পায়ে ক্ষয় হয়ে গেছে। দুদিকের
বাড়ির চাপে অন্ধকার, এখানে ওখানে আবর্জনা জমা করা আর একটা দূষিত চাপা গন্ধ । আমি
সন্কুচিত হয়ে তার সঙ্গে চলতে লাগলাম । সে বলল, মনে হচ্ছে পাতালে চলেছ, না?

সাতাশ নম্বরের বাড়িটা দোতলা নিশ্চয়, কিন্তু যত ক্ষুদ্র দোতলা হওয়া সম্ভব। সদর দরজার পরেই
ছোট একটি উঠান, মাঝামাঝি কাঠের প্রাটীর দিয়ে দুভাগ করা। নিচে ঘরের সংখ্যা বোধহয় চার,
কারণ মমতাদি আমায় যে ভাগে নিয়ে গেল সেখানে দুখানা ছোট ছোট কুঠরির বেশি কিছু আবিষ্কার
করতে পারলাম না। ঘরের সামনে দুহাত চওড়া একটু রোয়াক, একপাশে একশিট করোগেট
আয়রনের ছাদ ও চটের বেড়ার অস্থায়ী রান্নাঘর । চটগুলি কয়লার ধোঁয়ায় কয়লার বর্ণ পেয়েছে।

সে আমাকে শোবার ঘরে নিয়ে গিয়ে টূলে বসাল। ঘরে দুটি জানালা আছে এবং সম্ভবত সেই
কারণেই শোবার ঘর করে অন্য ঘরখানার চেয়ে বেশি মান দেওয়া হয়েছে। কিন্তু জানালা দু'টির
এমনি অবস্থান যে আলো যদিও কিছু কিছু আসে, বাতাসের আসা-যাওয়া একেবারে অসম্ভব ।
সুতরাং পক্ষপাতিত্ের যে খুব জোরালো কারণ ছিল তা বলা যায় না। সংসারের সমস্ত জিনিসই
প্রায় এঘরে ঠাই পেয়েছে। সব কম দামী শ্রীহীন জিনিস। এই শ্ত্রীহীনতার জন্য সযত্নে গুছিয়ে
রাখা সত্তেও মনে হচ্ছে বিশৃঙ্খলতার অন্ত নেই। একপাশে বড় চৌকি, তাতে গুটানো মলিন বিছানা।
চৌকির তলে একটি চরকা আর ভাঙ্গা বেতের বাস্কেট চোখে পড়ে, অন্তরালে হয়তো আরও জিনিস আছে।
ঘরের এক কোণে পাশাপাশি রক্ষিত দুটি ট্রাংক- দুটিরই রঙ চটে গেছে, একটির তালা ভাঙ্গা।
অন্য কোণে কয়েকটা মাজা বাসন, বাসনের ঠিক উধ্র্বে কোনাকুনি টাঙ্গানো দড়িতে খানকয়েক
কাপড়। এই দুই কোণের মাঝামাঝি দেওয়াল ঘেঁষে পাতা একটি ভাঙ্গা টেবিল, আগাগোড়া দড়ির
ব্যান্ডেজের জোরে কোনমতে দাঁড়িয়ে আছে। টেবিলে কয়েকটা বই-খাতা, একটি অল্প দামী টাইমপিস,
কয়েকটা ওষুধের শিশি, একটা মেরামত করা আর্সি, কয়েকটা ভাজ করা সংবাদপত্র, এই সব
টুকিটাকি জিনিস । টেবিলের উর্ধ্বে দেওয়ালের গর্তের তাকে কতকগুলি বই।

ঘরে আর একটি জিনিস ছিল- একটি বছর পাঁচেকের ছেলে । চৌকিতে শুধু মাদুরের ওপরে উপুড় হয়ে

শুয়ে সে ঘুমিয়ে ছিল। মমতাদি ঘরে ঢুকেই ব্যস্ত হয়ে ছেলেটির গায়ে হাত দিল, তারপর গুটানো বিছানার

ভেতর থেকে লেপ আর বালিশ টেনে বার করল । সন্তর্ণণে ছেলেটির মাথার তলে বালিশ দিয়ে লেপ দিয়ে
গা ঢেকে দিল।

বলল, কাল সারারাত পেটের ব্যথায় নিজেও ঘুমোয়নি, আমাকেও ঘুমোতে দেয়নি। উনি তো রাগ
করে- কই, তুমি লেবু খেলে না?

আমি একটা লেবু খেলাম। সে চুপ করে খাওয়া দেখে বলল, মুড়ি ছাড়া ঘরে কিছু নেই, দোকানের
বিষও দেব না, একটা লেবু খাওয়াতে তোমাকে ডেকে আনলাম!

আমি বললাম, আর একটা লেবু খাব দিদি।
সে হেসে লেবু দিল, বলল, কৃতার্থ হলাম। সবাই যদি তোমার মতো ভালোবাসত!