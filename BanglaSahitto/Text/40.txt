একাত্তরের দিনগুলি ১২৯

যুক্তিটা বুঝে করিম মাথা নাড়ল, “খুব দামি কথা বলেছেন ফুফুজান। আসলে যা কপালে আছে
তা হবেই। নইলে দ্যাখেন না, ঢাকার মানুষ খামোকা জিঞ্রিরায় গেল গুলি খেয়ে মরতে । আরো
একটা কথা শুনেছেন ফুফুজান? নদীতে নাকি প্রচুর লাশ ভেসে যাচ্ছে। পেছনে হাত বাধা, গুলিতে
মরা লাশ।'

শিউরে উঠে বললাম, “রোজই শুনছি করিম । যেখানেই যাই এছাড়া আর কথা নেই। কয়েকদিন আগে
শুনলাম ট্রাকভর্তি করে তুলে নিয়ে যাচ্ছে হাত আর চোখ বেঁধে, কতো লোকে দেখেছে । এখন
শুনছি সদরঘাট, সোয়ারীঘাটে নাকি দীড়ানো যায় না পচা লাশের দুর্গন্ধে। মাছ খাওয়াই বাদ
দিয়েছি এজন্যে ।

১০ই মে : সোমবার ১৯৭১

বেশ কিছুদিন বাগানের দিকে নজর দেওয়া হয় নি। আজ সকালে নাশতা খাবার পর তাই বাগানে
গেলাম । বাগানে বেশ কটা হাই-ব্রিড টি-রোজের গাছ আছে। এই ধরনের গোলাপ গাছের খুব বেশি
যত্ব করতে হয়_ যা গত দুমাসে হয়নি । খুরপি হাতে কাজে লাগার আগে গাছগুলোর দিকে তাকিয়ে
দেখলাম । মাখনের মতো রঙের “পিসৃ” অর্থাৎ “শাস্তি' | কালচে-মেরুর 'বনি প্রিন্স' আর “এনা হার্কনেস।
ফিকে ও গাঢ় বেগুনি রঙের 'সিমোন' আর 'ল্যাভেন্ডার।' হলুদ 'বুকানিয়ার', সাদা “পাস্কালি'।
বনি প্রি্স-এর আধফোটা কলিটি এখনো আমার বেড-সাইড টেবিলে কালিদানিতে রয়েছে। কলি অবশ্য
আর নেই, ফুটে গেছে এবং প্রায় ঝরে পড়ার অবস্থা । “পিস'-এর গাছটায় একটা কলি কেবল
এসেছে- যদিও সারাদেশ থেকে 'পিস' উধাও ।

বাগান করা একটা নেশা । এ নেশায় দুঃখ-কষ্ট খানিকক্ষণ ভূলে থাকা যায়। গত কয়েক মাস ধরে

নেশাটার কথা ভাববারই অবকাশ পাই নি। এখন ভয়ানক বিক্ষিপ্ত মনকে ব্যস্ত রাখার গরজেই বোধ
করি নেশাটার কথা আমার মনে পড়েছে।

১২ই মে: বুধবার ১৯৭১

জামীর স্কুল খুলেছে দিন দুই হলো। সরকার এখন স্কুল-কলেজ জোর করে খোলার ব্যবস্থা করছে।
এক তারিখে প্রাইমারি স্কুল খোলার হুকুম হয়েছে, নয় তারিখে মাধ্যমিক স্কুল।

জামী স্কুলে যাচ্ছে না । যাবে না। শরীফ, আমি, রুমী, জামী_ চারজনে বসে আলাপ-আলোচনা করে
আগেই ঠিক করে রেখেছিলাম স্কুল খুললেও স্কুলে যাওয়া হবে না। দেশে কিছুই স্বাভাবিকভাবে
চলছে না, দেশে এখন যুদ্ধাবস্থা। দেশবাসীর ওপর হানাদার পাকিস্তানি জানোয়ারদের চলছে নির্মম
নিম্পেষণের স্টিমরোলার ৷ এই অবস্থায় কোনো ছাত্রের উচিত নয় বই-খাতা বগলে স্কুলে যাওয়া।
জামী অবশ্য বাড়িতে পড়াশোনা করছে। এবার ও দশম শ্রেণির ছাত্র । রুমী যতদিন আছে, ওকে
সাহায্য করবে । তারপর শরীফ আর আমি- যে যতটা পারি।

জামী তার দু-তিনজন বন্ধুর সাথে ঠিক করেছে-ওরা একসঙ্গে বসে আলোচনা করে পড়াশোনা করবে।
এটা বেশ ভালো ব্যবস্থা, পড়াও হবে, সময়টাও ভালো কাটবে । অবরুদ্ধ নিস্ত্রিয়তায় ওরা
হাঁপিয়ে উঠবে না।

ফর্মা-১৭, মাধ্যমিক বাংলা সাহিত্য: ৯ম-১০ শ্রেণি