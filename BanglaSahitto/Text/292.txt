২০১৮

প্রত্যুপকার ৩

আমার প্রস্তাব শুনিয়া তিনি বলিলেন, আপনি যাহা বলিতেছেন, আমি কখনই তাহাতে সম্মত হইতে পারিব
না। আমি এত নীচাশয় ও স্বার্থপর নহি যে, কিছুকাল পূর্বে, যে প্রাণের রক্ষা করিয়াছি, আপন প্রাণরক্ষার্থে
এক্ষণে সেই প্রাণের বিনাশের কারণ হইব । তাহা কখনও হইবে না। যাহাতে খলিফা আমার ওপর অক্রোধ
হন, আপনি দয়া করিয়া তাহার যথোপযুক্ত চেষ্টা দেখুন; তাহা হইলেই আপনার প্রকৃত কৃতজ্ঞতা প্রদর্শন করা
হইবে । যদি আপনার চেষ্টা সফল না হয়, তাহা হইলেও আমার কোনো ক্ষোভ থাকিবে না।

পরদিন প্রাতঃকালে আমি খলিফার নিকট উপস্থিত হইলাম। তিনি জিজ্ঞাসা করিলেন, সে লোকটি কোথায়,
তাহাকে আনিয়াছ? এই বলিয়া, তিনি ঘাতককে ডাকাইয়া, প্রস্তুত হইতে আদেশ দিলেন। তখন আমি তাহার
চরণে পতিত হইয়া বিনীত ও কাতর বচনে বলিলাম, ধর্মাবতার, এ ব্যক্তির বিষয়ে আমার কিছু বক্তব্য আছে।
অনুমতি হইলে সবিশেষে সমস্ত আপনাকে গোচর করি। এই কথা শুনিবামাত্র তাহার কোপানল প্রজ্বলিত হইয়া
উঠিল। তিনি রোষরক্ত নয়নে বলিলেন, আমি শপথ করিয়া বলিতেছি, যদি তুমি তাহাকে ছাড়িয়া দিয়া থাক,
এই দণ্ডে তোমার প্রাণদণ্ড হইবে । তখন আমি বলিলাম, আপনি ইচ্ছা করিলে, এই মুহূর্তে আমার ও তাহার
প্রাণদণ্ড করিতে পারেন তাহার সন্দেহ কি। কিন্তু আমি যে নিবেদন করিতে ইচ্ছা করিতেছি, কৃপা করিয়া
তাহা শুনিলে আমি চরিতার্থ হই।

এই কথা শুনিয়া খলিফা উদ্ধত বচনে বলিলেন, কী বলিতে চাও, বল। তখন সে ব্যক্তি ডেমাক্কাস
নগরে কীরূপে আশ্রয়দান ও প্রাণরক্ষা করিয়াছিলেন এবং এক্ষণে তাহাকে ছাড়িয়া দিতে চাহিলে, আমি
অবধারিত বিপদে পড়িব, এ জন্য তাহাতে কোনোমতে সম্মত হইলেন না, এই দুই বিষয়ে সবিশেষ
নির্দেশ করিয়া বলিলাম, ধর্মাবতার, যে ব্যক্তির এরপ প্রকৃতি ও এরূপ মতি, অর্থাৎ যে ব্যক্তি এমন
দয়াশীল, পরোপকারী, ন্যায়পরায়ণ ও সদ্িবেচক তিনি কখনই দুরাচার নহেন। নীচপ্রকৃতি পরহিংসুক
দুরাত্মারা, ঈর্যাবশত অমূলক দোষারোপ করিয়া তাহার সর্বনাশ করিতে উদ্যত হইয়াছে, নতুবা যাহাতে
প্রাণদণ্ড হইতে পারে, তিনি এরূপ কোনো দোষে দুষিত হইতে পারেন, আমার এরূপ বোধ ও বিশ্বাস
হয় না। এ ক্ষেত্রে আপনার যেরূপ অভিরুচি হয় করুন।

খলিফা মহামতি ও অতি উন্নতচিত্ত পুরুষ ছিলেন। তিনি এই সকল কথা কর্ণগোচর করিয়া কিয়ৎক্ষণ
মৌনাবলম্বন করিয়া রহিলেন; অনন্তর প্রসন্ন বদনে বলিলেন, সে ব্যক্তি যে এরূপ দয়াশীল ওন্যায়পরায়ণ ইহা
অবগত হইয়া আমি অতিশয় অন্রাদিত হইলাম । তিনি প্রাণদণ্ড হইতে অব্যাহতি পাইলেন। বলিতে
গেলে তোমা হইতেই তাহার প্রাণরক্ষা হইল। এক্ষণে তাহাকে অবিলম্বে এই সংবাদ দাও ও আমার
নিকটে লইয়া আইস।

এই কথা শুনিয়া আট্রাদের সাগরে মগ্ন হইয়া আমি সত্র গৃহে প্রত্যাগমনপূর্বক তাহাকে খলিফার
সম্মুখে উপস্থিত করিলাম। খলিফা অবলোকনমাত্র, প্রীতি-প্রফুল্পলোচনে, সাদর বচনে সম্ভাষণ করিয়া
বলিলেন, তুমি যে এরপ প্রকৃতির লোক তাহা আমি পূর্বে অবগত ছিলাম না। দুষ্টমতি দুরাচারদিগের
বাক্য বিশ্বাস করিয়া অকারণে তোমার প্রাণদণ্ড করিতে উদ্যত হইয়াছিলাম। এক্ষণে ইহার নিকটে
তোমার প্রকৃত পরিচয় পাইয়া, সাতিশয় গ্রীতিপ্রাপ্ত হইয়াছি। আমি অনুমতি দিতেছি, তুমি আপন
আলয়ে প্রস্থান কর। এই বলিয়া খলিফা তাহাকে মহামূল্য পরিচ্ছদ, সুসজ্জিত দশ অশ্ব, দশ খচ্চর,
দশ উদ্ট্র উপহার দিলেন এবং ডেমাস্কাসের রাজপ্রতিনিধির নামে এক অনুরোধপত্র ও পাথেয়স্বরূপ
বহুসংখ্যক অর্থ দিয়া তাহাকে বিদায় করিলেন। [