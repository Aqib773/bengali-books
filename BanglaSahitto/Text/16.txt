২০১৮

মমতাদি ১০৭

বলে মা চলে গেলেন। তার দুচোখ দিয়ে দুফৌটা দুর্বোধ্য রহস্য টপ টপ করে ঝরে পড়ল। মা
অপমান করলে তার চোখ হয়তো শুকনোই থাকত, সম্মানে, চোখের জল ফেলল! সে সম্মানের
আগাগোড়া করুণা ও দয়া মাথা ছিল, সেটা বোধহয় তার সইল না।

তিন চার দিন পরে তার গালে তিনটে দাগ দেখতে পেলাম । মনে হয়, আঙ্গুলের দাগ । মাস্টারের
চড় খেয়ে একদিন অবনীর গালে যে রকম দাগ হয়েছিল তেমনি। আমি ব্যস্ত হয়ে প্রশ্ন করলাম, তোমার
গালে আঙ্গুলের দাগ কেন? কে চড় মেরেছে?

সে চমকে গালে হাত চাপা দিয়া বলল, দূর! তারপর হেসে বলল, আমি নিজে মেরেছি! কাল রাত্রে
গালে একটা মশা বসেছিল, খুব রেগে_

মশা মারতে গালে চড়! বলে আমি খুব হাসলাম । সেও প্রথমটা আমার সঙ্গে হাসতে আরম্ভ করে
গালে হাত ঘষতে ঘষতে আনমনা ও গন্তীর হয়ে গেল। তার মুখ দেখে আমারও হাসি বন্ধ হয়ে গেল।
চেয়ে দেখলাম,ভাতের হাঁড়ির বুদবুদফাটা বাস্পে কি দেখে যেন তার চোখ পলক হারিয়েছে, নিচের
ঠোঁট দীতে দীতে কামড়ে ধরেছে, বেদনায় মুখ হয়েছে কালো।

সন্দিপ্ধ হয়ে বললাম, তুমি মিথ্যে বলছো দিদি । তোমায় কেউ মেরেছে।

সে হঠাৎ কীদ কীদ হয়ে বলল, না ভাই, না। সত্যি বলছি না। কে মারবে?

এ প্রশ্নের জবাব খুঁজে না পেয়ে আমাকে চুপ করে থাকতে হলো । তখন কি জানি তার গালে চড়
মারার অধিকার একজন মানুষের আঠার আনা আছে! কিন্ত চড় যে কেউ একজন মেরেছে সে বিষয়ে
আমার সন্দেহ ঘুচল না। শুধু দাগ নয়, তার মুখ চোখের ভাব, তার কথার সুর সমস্ত আমার কাছে
ওকথা ঘোষণা করে দিল । বিবর্ণ গালে তিনটি রক্তবর্ণ দাগ দেখতে দেখতে আমার মন খারাপ হয়ে
গেল । আমি গালে হাত বুলিয়ে দিতে গেলাম কিন্তু সে আমার হাতটা টেনে নিয়ে বুকে চেপে ধরল।

ডুপি চুপি বলল, কারো কাছে যা পাই না, তুমি তা দেবে কেন?

আমি অবাক হয়ে বললাম, কি দিলাম আমি?

এ প্রশ্নের জবাব পেলাম না । হঠাৎ সে তরকারী নামাতে ভারি ব্যস্ত হয়ে পড়ল। পিঁড়িতে বসামাত্র খোপা
খুলে পিঠ ভাসিয়ে একরাশি চুল মেঝে পর্যন্ত ছড়িয়ে পড়ল কি একটা অন্ধকার রহস্যের আড়ালে সে
যেন নিজেকে লুকিয়ে ফেলল।

রহস্য বৈকি। গালে চড়ের দাগ, চিরদিন যে ধৈর্যময়ী ও শান্ত তার ব্যাকুল কাতরতা, ফিসফিস করে
ছোট ছেলেকে শোনানো; কারও কাছে যা পাই না তুমি তা দেবে কেন? বৃদ্ধির পরিমাণের তুলনায়
এর চেয়ে বড় রহস্য আমার জীবনে কখনো দেখা দেয়নি! ভেবেচিন্তে আমি তার চুলগুলি নিয়ে বেণী
পাকাবার চেষ্টা আরম্ভ করে দিলাম । আমার আশা পূর্ণ হলো সে মুখ ফিরিয়ে হেসে রহস্যের ঘোমটা
খুলে সহজ মানুব হয়ে গেল।

বিকালে আমি জিজ্ঞাসা করলাম, আচ্ছা, তোমার বরের চাকরি হলে তুমি কি করবে?

তুমি কি করতে বল? হরির লুট দেব? না তোমায় সন্দেশ খাওয়াব।