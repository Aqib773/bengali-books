প্রবাস বন্ধু
সৈয়দ মুজতবা আলী

[লেখক-পরিচিতি : সৈয়দ মুজতবা আলী ১৩ই সেপ্টেম্বর ১৯০৪ সালে আসামের করিমগঞ্জে জনুগ্রহণ
করেন। তীর পিতা সিকান্দর আলী। সৈয়দ মুজতবা আলীর পৈতৃক নিবাস মৌলভীবাজারে | তিনি সিলেট
গভর্মেন্ট হাইস্কুল ও শান্তিনিকেতনে পড়াশোনা করেন। পরে ১৯২৬ সালে বিশ্বভারতী থেকে স্রাতক ডিগ্রি
অর্জন করেন। আফগানিস্তানে কাবুলের কৃষি বিজ্ঞান কলেজে অধ্যাপনা দিয়ে তাঁর কর্মজীবন শুরু হয়। এরপর
বার্লিন ও বন বিশ্ববিদ্যালয়ে অধ্যয়ন করেন। ১৯৩২ সালে তিনি বন বিশ্ববিদ্যালয় থেকে ডক্টরেট ডিথি লাভ
করেন। কর্মজীবনে তিনি মিশরের আল আজাহার বিশ্ববিদ্যালয়ে ও মহীশুরের বরোদা কলেজে অধ্যাপনা করেন।
তিনি ১৯৪৯ সালে বগুড়ার আজিজুল হক কলেজে অধ্যক্ষ হিসেবে যোগদান করেন । কিন্তু পাকিস্তান
সরকারের বিরুদ্ধে প্রবন্ধ লেখার অভিযোগে তাকে চাকরি ছাড়তে হয়। ১৯৬১ সালে তিনি বিশ্বভারতীর রিডার
নিযুক্ত হন। সৈয়দ মুজতবা আলী নিজন্ব এক গদ্যশৈলীর নির্মাতা । বিভিন্ন ভাষায় ব্যুৎপত্তি ও অসাধারণ
পান্তিত্যের সংমিশ্রণে তিনি যে গদ্য রচনা করেছেন, তা খুবই রসগ্রাহী হয়ে উঠেছে। তার উল্লেখযোগ্য
রচনাগুলো হলো : দেশে-বিদেশে, পঞ্চতন্ত্র, চাচা কাহিনী, ময়ূরকণ্ঠী, শবনম ইত্যাদি । তিনি ১১ই ফেব্রুয়ারি,
১৯৭৪ সালে ঢাকায় মৃত্যুবরণ করেন |]

বাসা পেলুম কাবুল থেকে আড়াই মাইল দূরে খাজামোল্লা গ্রামে । বাসার সঙ্গে সঙ্গে চাকরও পেলুম ।

অধ্যক্ষ জিরার জাতে ফরাসি। কাজেই কায়দামাফিক আলাপ করিয়ে দিয়ে বললেন, “এর নাম
আবদুর রহমান। আপনার সব কাজ করে দেবে- জুতো বুরুশ থেকে খুনখারাবি।” অর্থাৎ ইনি
“হরফন-মৌলা” বা “সকল কাজের কাজি'।

জিরার সায়েব কাজের লোক, অর্থাৎ সমস্ত দিন কোনো-না-কোনো মন্ত্রীর দপ্তরে ঝগড়া-বচসা করে
কাটান। কাবুলে এরই নাম কাজ । “ওরভোয়া, বিকেলে দেখা হবে" বলে চলে গেলেন।

কাবুল শহরে আমি দুটি নরদানব দেখেছি। তার একটি আবদুর রহমান।

পরে ফিতে দিয়ে মেপে দেখেছিলুম ছ ফুট চার ইঞ্চি। উপস্থিত লক্ষ্য করলুম লম্বাই মিলিয়ে চওড়াই।
দুখানা হাত হাঁটু পর্যন্ত নেমে এসেছে আঙুলগুলো দু কীদি মর্তমান কলা হয়ে ঝুলছে। পা দুখানা ডিঙি
নৌকার সাইজ । কাধ দেখে মনে হলো, আমার বারুর্টি আবদুর রহমান না হয়ে সে যদি আমীর
আবদুর রহমান হত তবে অনায়াসে গোটা আফগানিস্থানের ভার বইতে পারত। এ কান ও কান
জোড়া মুখ- হ্যা করলে চওড়াচওড়ি কলা গিলতে পারে । এবড়ো-থেবড়ো নাক-কপাল নেই। পাগড়ি
থাকায় মাথার আকার-প্রকার ঠাহর হলো না, তবে আন্দাজ করলুম বেবি সাইজের হ্যাটও কান অবধি
পৌছবে।

রঙ ফর্সা, তবে শীতে গ্রীন্মে চামড়া চিরে ফেঁড়ে গিয়ে আফগানিস্থানের রিলিফ ম্যাপের চেহারা ধরেছে। দুই
গাল কে যেন থাবড়া মেরে লাল করে দিয়েছে- কিন্তু কার এমন বুকেট পাটা? রুজও তো মাখবার কথা নয়।

পরনে শিলওয়ার, কুর্তা আর ওয়াসকিট।

ঠোট দুটি দেখতে পেলুম না । সেই যে প্রথম দিন ঘরে ঢুকে কার্পেটের দিকে নজর রেখে দীড়িয়েছিল,
শেষ দিন পর্য্ত ৰ কার্পেটের অপরূপ রূপ থেকে তাকে বড় একটা চোখ ফেরাতে দেখিনি।
গুরুজনদের দিকে তাকাতে নেই, আফগানিস্থানেও নাকি এই ধরনের একটা সংস্কার আছে।

২০১৮