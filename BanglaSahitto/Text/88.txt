২০১৮

রক্তে ভেজা একুশ ১৭৩

খুব ভোরবেলা জনশূন্য রাস্তায় একা দীড়িয়ে থাকে অহি। মন্ট্ুকে ডেকেছিল। কিন্তু এত ভোরে ও ঘুম
থেকে উঠতে রাজি হলো না। ভোরের বাতাসে ও বড় করে হাই তোলে। শীত লাগছে না।ও
ফীকা রাস্তায় খানিকক্ষণ দৌড়াদৌড়ি করে। শরীর গরম হয়ে যায়। সঙ্গে সঙ্গে ঠিক করে ফেলে যে
আজ আর ক্যান্টিনে ফিরবে না ।ও হাটতে হাটতে ইউনিভার্সিটির চত্রে আসে । বেলা বেশ হয়েছে।
ছেলেরা ইতস্তত জটলা করছে। বিভিন্ন স্কুল-কলেজ থেকে ছেলেমেয়েরা আসছে। স্কুলের ছেলেদের
দেখলেই অহি প্রদীপ্তকে খুঁজতে থাকে । যত বেলা বাড়ছে, প্রতিবাদে, বিক্ষোভে, স্লোগানে মুখরিত
হয়ে উঠছে বিশ্ববিদ্যালয় এলাকা। একটু পর সভা শুরু হলো। ১৪৪ ধারা ভাঙা হবে কি না এই নিয়ে
বিতর্ক চলছে। অহির অস্থির লাগছে। ওর বুলু দাসের কথা খুব মনে হয়। আজ তো বুলু দাসের কাজ
নেই। এখনো কি ঘুমুচ্ছে? সোহাগির সঙ্গে বিয়েটা কি হয়েই গেল?

পরক্ষণে তুমুল স্লোগানে ভেঙে পড়ে এলাকা । দশজন দশজন করে মিছিল করে ১৪৪ ধারা ভাঙা হবে।
শুরু হয় গ্রেফতার বরণের পালা । দশজন করে বের হয় আর রাস্তায় অপেক্ষমাণ পুলিশ সবাইকে
গেফতার করে ট্রাকে তোলে । অহি একপাশে দাড়িয়ে এ দৃশ্য দেখে । তখন প্রদীপ্ত দৌড়ে এসে ওর
হাত ধরে, অহি ভাই?

আমি তো তোকেই খুঁজছি প্রদীপ্ত।

আমি তো অনেকক্ষণ আগে এসেছি। তোমাকেই খুঁজছিলাম।

আমরা এখন কী করব অহি ভাই।

এদের সঙ্গে থাকব । অন্য কোথাও যাব না। দেখছিস না কেমন গ্রেফতার বরণ চলছে।

অহির বুক কীপে থরথর করে । দেখতে দেখতে অসংখ্য ছাত্রকে গ্রেফতার করে ট্রাক চলে যায়
লালবাগ থানায়। এত গ্রেফতারের পরও ছাত্রদের দমন করতে না পেরে পুলিশ কীদানে গ্যাস
ছোড়ে । ওদের চোখ জ্বালা করে। ওরা দৌড়ে পুকুরের পাশে চলে আসে । আীজলা ভরে পানি তুলে
চোখে ঝাপটা দেয়। অনেকের অবস্থা অত্যন্ত শোচনীয়। যন্ত্রণায় অস্থির হয়ে কেউ কেউ ঝাপ দেয়

পুকুরে । অহি আর প্রদীপ্ত কারো কারো জন্য রুমাল ভিজিয়ে নিয়ে আসে ।চোখ মুছিয়ে দেয় ।নিজেদের
যন্ত্রণা তেমন নয়। ভুলে যায় সেটুকু। এই যন্ত্রণা এবং উত্তেজনায় ছাত্ররা আরো ক্ষিপ্ত হয়ে ওঠে।

বেলা বাড়ে। সূর্য মাথার ওপর খাড়া । শীতের দুপুর বলে ঝাঁঝালো রোদ নয়। দুটো পর্যন্ত
চলে থ্রেফতার বরণের পালা । এর মাঝে ছাত্র এবং সাধারণ মানুষ এসে জড়ো হতে থাকে
মেডিকেল কলেজ হোস্টেল, মেডিকেল কলেজ ও ইঞ্জিনিয়ারিং কলেজ গেটে ।ওরা নিজেরা বুঝতে
পারে না কীভাবে এখানে এলো । ওরা এখন মেডিকেলের হোস্টেলের সামনে দীড়িয়ে। মন্টু ওদের
দেখতে পেয়ে ছুটে আসে।

অহি? কোথায় ছিলি এতক্ষণ? মা গো তোর কী যে সাহস! আমি তো ভয়েই বাঁচি না।
অহি ওর কাঁধে হাত রাখে।
ভয় কী মন্টু? আয়।