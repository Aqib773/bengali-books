একাত্তরের দিনগুলি ১৩১

এষে মুক্তিফৌজের গেরিলা তৎপরতার কথা বলল- ঢাকার ছ'জায়গায় গ্রেনেড ফেটেছে, আমরা তো
সাত আটদিন আগে এ রকম বোমা ফাটার কথা শুনেছিলাম, কিন্তু ঠিক বিশ্বাস করি নি। ব্যাপারটা
তাহলে সত্যি? আমার সারা শরীরে কীটা দিয়ে উঠল। ব্যাপারটা তাহলে সত্যি! সত্যি সত্যি তাহলে
ঢাকার আনাচে-কানাচে মুক্তিফৌজের গেরিলারা প্রতিঘাতের ছোট ছোট স্ফুলিঙ্গ জ্বালাতে শুরু করেছে?
এতদিন জানছিলাম বর্ডারঘেঁষা অঞ্চলগ্ুলোতেই গেরিলা তৎপরতা । এখন তাহলে খোদ ঢাকাতেও?

মুক্তিফৌজ! কথাটা এত ভারী যে এই রকম অত্যাচারী সৈন্য দিয়ে ঘেরা অবরুদ্ধ ঢাকা শহরে বসে

মুক্তিফৌজ শব্দটা শুনলেও কেমন যেন অবিশ্বাস্য মনে হয়। আবার এ অবিশ্বাসের ভেতর থেকে
একটা আশা, একটা ভরসার ভাব ধীরে ধীরে মনের কোণে জেগে উঠতে থাকে।

€ই সেপ্টেম্বর : রবিবার ১৯৭১

একটা কঠিন বিষয়ে সিদ্ধান্ত নেবার ব্যাপারে গত দুদিন থেকে শরীফ আর আমি খুব দ্বিধাদ্বন্দে ভুগছি।
রুমীকে কি করে বের করে আনা যায়, তা নিয়ে শরীফের বন্ধুবান্ধব নানারকম চিন্তাভাবনা করছে।
এর মধ্যে বীকা আর ফকিরের মত হলো : যে কোনো প্রকারে রুমীকে উদ্ধারের চেষ্টা করতে হবে।
বাকা আর ফকির মনে করছে- শরীফকে দিয়ে রুমীর প্রাণভিক্ষা চেয়ে একটা মার্সি পিটিশন করিয়ে
তদবির করলে রুমী হয়তো ছাড়া পেয়ে যেতেও পারে।

রুমীর শোকে আমি প্রথম চোটে “তাই করা হোক' বলেছিলাম । কিন্তু শরীফ রাজি হতে পারছে না।
যে সামরিক জান্তার বিরুদ্ধে রুমী মুক্তিযুদ্ধে যোগ দিয়েছে, সেই সরকারের কাছে মার্সি পিটিশন
করলে রুমী সেটা মোটেও পছন্দ করবে না এবং রুমী তাহলে আমাদের কোনোদিনও ক্ষমা করতে
পারবে না। বাকা ও ফকির অনেকভাবে শরীফকে বুঝিয়েছে- ছেলের প্রাণটা আগে । রুমীর মতো
এমন অসাধারণ মেধাবী ছেলের প্রাণ বাচলে দেশেরও মঙ্গল। কিন্তু শরীফ তবু মত দিতে পারছে না।
খুনি সরকারের কাছে রুমীর প্রাণভিক্ষা চেয়ে দয়াভিক্ষা করা মানেই রুমীর আদর্শকে অপমান করা,
রুমীর উচু মাথা হেট করা । গত দুরাত শরীফ ঘুমোয় নি, আমি একবার বলেছি, “তোমার কথাই ঠিক।
এঁ খুনী সরকারের কাছে মার্সি পিটিশন করা যায় না।” আবার খানিক পরে কেঁদে আকুল হয়ে বলেছি,
“না, মার্সি পিটিশন কর।

এইভাবে দ্বিধাদ্বন্দে কেটেছে দুদিন দুরাত। শেষ পর্যন্ত শরীফ সিদ্ধান্ত নিয়েছে- না, মার্সি পিটিশন সে
করবে না। চোখের জলে ভাসতে ভাসতে আমিও শরীফের মতকে সমর্থন করেছি। রুমীকে
অন্যভাবে বের করে আনার যতরকম চেষ্টা আছে, সব করা হবে; কিন্তু মার্সি পিটিশন করে নয়।

১১ই অক্টোবর : সোমবার ১৯৭১

শরীফ বলল, “সেই যে মাস খানেক আগে কাগজে পড়েছিলাম ফ্লাইট লেফটেন্যান্ট মতিয়ুর রহমানের
কথা,তার সম্বন্ধে আজ শুনে এলাম ।

“কী শুনে এলে? কোথায় শুনলে?

“ডা. রাব্বির কাছে। রাব্বি- জানো তো, আমাদের সুজার ভান্তে ।'

শরীফের এক ইঞ্জিনিয়ার বন্ধু সুজা সাহেব, তীর ভান্তে ভা. ফজলে রাব্বি।