২৭২ মাধ্যমিক বাংলা সাহিত্য

বাহক বলা হয়েছে। দুর্বার- যাকে নিবারণ করা যায় না। হরিণের মতো যায়- এটি একটি উপমা।
হরিণ যেমন নিঃশব্দে কিন্তু অতি দ্রুত দৌড়ায়, রানারও তেমনি । লগ্ঠন- হারিকেন বা তেল দিয়ে
চালিত আলোর আধার। ভোর তো হয়েছে- আকাশ হয়েছে লাল- এটি প্রতীক । বাচ্যার্থে রাত্রির
অন্ধকার শেষ হয়ে আকাশে সূর্য উঠছে। কিন্তু প্রতীকী অর্থে কষ্টের কালিমা দূরীভূত হয়ে সুখের
সোনালি আলো দেখা দিচ্ছে।

পাঠ-পরিচিতি : কবিতাটি শ্রমজীবী মানুষ রানারদের নিয়ে লেখা। তাদের কাজ হচ্ছে গ্রাহকদের
কাছে ব্যক্তিগত ও প্রয়োজনের চিঠি পৌছে দেওয়া। রানাররা এতটাই দায়িত্বশীল যে কোনো কিছুই
তাদের কাজের বাধা হয়ে ওঠে না। রাত হোক, দুর্গম পথ হোক, দুর্যোগপূর্ণ আবহাওয়া হোক -
নিরন্তর তাদের এই কাজ করে যেতে হয়। চিঠি মানেই সুখে-আনন্দে, দুঃখে-শোকে ভরা সংবাদ ।
এই সংবাদের জন্যেই অপেক্ষায় থাকে প্রিয়জনরা। প্রিয়জনদের কাছে যথাসময়ে এই খবর পৌছে
দেওয়া অত্যন্ত জরুরি। রানারদের তাই ক্লান্তি নেই, অবসর নেওয়ার অবকাশ নেই । তারা ছুটছেন
তো ছুটছেনই। এই মহান পেশায় যারা নিয়োজিত রয়েছেন তারা যে মানুষ হিসেবে কতটা মহৎ,
কবিতাটিতে এই ভাবনারই প্রতিফলন লক্ষ করা যায়।

 

অনুশীলনী
কর্ম-অনুশীলন

১। শ্রমজীবী মানুষ যেসব পণ্য উৎপাদন করে তারা সে পণ্য ব্যবহার করতে পারে না"
শিরোনামে একটি রচনা প্রতিযোগিতার আয়োজন কর।

বহুনির্বাচনি প্রশ্ন
১। রানারের কাছে পৃথিবীটা “কালো ধোঁয়া" মনে হয় কেন?
ক. মেঘাচ্ছন্ন থাকায় খ. অভাবের তাড়নায়
গ. সূর্য না ওঠায় ঘ. কলকারখানার কারণে
২। দস্যুর ভয়ের চেয়েও রানার সূর্য ওঠাকে বেশি ভয় পায় কেন?
ক. চাকরি হারানোর জন্য খ. ডাক না পাওয়ার ভয়ে
গ. বাড়ি ফেরার তাড়া থাকায় ঘ. দায়িত্বোধের কারণে
নিচের উদ্দীপকটি পড়ে ৩ সংখ্যক প্রশ্নের উত্তর দাও
সুমন বেশ স্বেচ্ছাচারী। সব কাজই দায়সারা গোছে শেষ করে । ইচ্ছামতো অফিসে যাতায়াত করে।
একদিন জরুরি সভা উপলক্ষে কর্মকর্তা অফিসে এসে দেখেন গেট বন্ধ। ফলে সমস্ত আয়োজন
পণ্ড হয়ে যায়।

২০১৮