১৯৬ মাধ্যমিক বাংলা সাহিত্য

শব্দার্থ ও টীকা

হাবিলাষ- অভিলাষ, প্রবল ইচ্ছা । ছিফত- গুণ। নিরঞ্জন- নির্মল (এখানে সৃষ্টিকর্তা, আল্লাহ) ।বঙ্গবাণী-
বাংলা ভাষা । মারফত- মরমী সাধনা, আল্লাহকে সম্যকভাবে জানার জন্য সাধনা । জুয়ায়- যোগায় ।
ভাগ- ভাগ্য। দেশী ভাষা বিদ্যা যার মনে ন জুয়ায়- এই কবিতাটি সপ্তদশ শতকে রচিত । তৎকালেও
এক শ্রেণির লোক নিজের দেশ, নিজের ভাষা, নিজের সংস্কৃতি, এমন কি নিজের আসল পরিচয়
সম্পর্কেও ছিল বিভ্রান্ত এবং সংকীর্ণচেতা। শিকড়হীন পরগাছা স্বভাবের এসব লোকের প্রতি কবি তীব্র
ক্ষোভে বলিষ্ঠ বাণী উচ্চারণ করে বলেছেন, 'নিজ দেশ তেয়াগী কেন বিদেশ ন যায়'। আপে-স্বয়ং,আপনি।
পাঠ-পরিচিতি

“বঙ্গবাণী” কবিতাটি কবি আবদুল হাকিমের “নূরনামা' কাব্যগ্রন্থ থেকে সংকলন করা হয়েছে।
মধ্যযুগীয় পরিবেশে বঙ্গভাষী এবং বঙ্গভাষার প্রতি এমন বলিষ্ট বাণীবদ্ধ কবিতার নিদর্শন দুর্লভ ।
কবি এই কতিায় তাঁর গভীর উপলব্ধি ও বিশ্বাসের কথা নিষ্ধিধায় ব্যক্ত করেছেন। আরবি ফারসি ভাষার
প্রতি কবির মোটেই বিদ্বেষ নেই। এ সব ভাষায় আল্লাহ ও মহানবীর স্তুতি বর্ণিত হয়েছে। তাই এসব
ভাষার প্রতি সবাই পরম শ্রদ্ধাশীল । যে ভাষা জনসাধারণের বোধগম্য নয়, যে ভাষায় অন্যের সঙ্গে
ভাববিনিময় করা যায় না সে সব ভাষাভাবী লোকের পক্ষে মাতৃভাষায় কথা বলা বা লেখাই
একমাত্র পন্থা। এই কারণেই কবি মাতৃভাষায় গ্রন্থ রচনায় মনোনিবেশ করেছেন। কবির মতে, মানুষ
মাত্রেই নিজ ভাষায় শ্রষ্টাকে ডাকে আর শ্রষ্টাও মানুষের বক্তব্য বুঝতে পারেন। কবির চিত্তে তীব্র ক্ষোভ
এজন্য যে, যারা বাংলাদেশে জন্মগ্রহণ করেছে, অথচ বাংলা ভাষার প্রতি তাদের মমতা নেই, তাদের
বংশ ও জন্ম পরিচয় সম্পর্কে কবির মনে সন্দেহ জাগে । কবি সখেদে বলেছেন, এ সব লোক, যাদের
মনে স্বদেশের ও স্বভাষার প্রতি কিছুমাত্র অনুরাগ নেই তারা কেন এদেশ পরিত্যাগ করে অন্যত্র
চলে যায় না! বংশানুক্রমে বাংলাদেশেই আমাদের বসতি, বাংলাদেশ আমাদের মাতৃভূমি এবং
মাতৃভাষায় বর্ণিত বক্তব্য আমাদের মর্ম স্পর্শ করে। এই ভাষার চেয়ে হিতকর আর কী হতে পারে।

 

 

অনুশীলনী
বহুনির্বাচনি প্রশ্ন
১।  “বঙ্গবাণী' কবিতার শেষ চরণ কোনৃটি?
ক. দেশি ভাষা উপদেশ মনে হিত অতি খ. নিজ দেশ তেয়াগী কেন বিদেশে ন যায়
গ. বজদেশী বাণী কিবা যত ইতি বাণী ঘ. সে সব কাহার জনন নির্ণয় ন জানি

২। “সে সব কাহার জন্ম নির্ণয় ন জানি'-কবি আবদুল হাকিম কাদের সম্পর্কে এ উক্তি করেছেন?

ক. নিজ দেশ ত্যাগ করে যারা বিদেশে যায় খ. বাংলাদেশে যারা বাংলা ভাষাকে ঘৃণা করে
গ. দেশী ভাষায় বিদ্যা লাভ করে যে তৃপ্ত নয়  ঘ. যারা বাংলাকে হিন্দুয়ানী ভাষা বলে মনে করে

২০১৮