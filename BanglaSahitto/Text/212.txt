২৪ দেনাপাওনা

আশ্বিন মাস আসিল ।রামসুন্দর বলিলেন, “এবার পুজার সময় মাকে ঘরে আনিবই,নহিলে আমি -।
খুব একটা শক্তরকম শপথ করিলেন ।

পঞ্চমী কি ষষ্তঠীর দিনে আবার চাদরের প্রান্তে গুটিকতক নোট বীধিয়া রামসুন্দর যাত্রার উদ্যোগ
করিলেন। পাঁচ বসরের এক নাতি আসিয়া বলিল, “দাদা, আমার জন্যে গাড়ি কিনতে যাচ্ছিস £
বহুদিন হইতে তাহার ঠেলাগাড়িতে চড়িয়া হাওয়া খাইবার শখ হইয়াছে, কিন্তু কিছুতেই তাহা
মিটিবার উপায় হইতেছে না। ছয় বৎসরের এক নাতিনি আসিয়া সরোদনে কহিল,পূজার নিমন্ত্রণে
যাইবার মতো তাহার একখানিও ভালো কাপড় নাই।

রামসুন্দর তাহা জানিতেন এবং সে সম্বন্ধে তামাক খাইতে খাইতে বৃদ্ধ অনেক চিন্তা করিয়াছেন।
রায়বাহাদুরের বাড়ি যখন পূজার নিমন্ত্রণ হইবে তখন তাহার বধূগণকে অতি যৎ্সামান্য অলংকারে
অনুগ্রহপাত্র দরিদ্বের মতো যাইতে হইবে, এ কথা স্মরণ করিয়া তিনি অনেক দীর্ঘনিশ্বাস ফেলিয়াছেন;
কিন্তু তাহাতে তাহার ললাটের বার্ধক্যরেখা গভীরতর অঙ্কিত হওয়া ছাড়া আর কোনো ফল হয় নাই।

সে সংকোচভাব নাই; দ্বাররক্ষী এবং ভূত্যদের মুখের প্রতি সে চকিত সলজ্জ দৃষ্টিপাত দূর হইয়া
গিয়াছে, যেন আপনার গৃহে প্রবেশ করিলেন । শুনিলেন, রায়বাহাদুর ঘরে নাই, কিছুক্ষণ অপেক্ষা
করিতে হইবে । মনের উচ্ছাস সংবরণ করিতে না পারিয়া রামসুন্দর কন্যার সহিত সাক্ষাৎ করিলেন।
আনন্দে দুই চোখ দিয়া জল পড়িতে লাগিল। বাপও কীদে, মেয়েও কীদে; দুইজনে কেহ আর
কথা কহিতে পারে না। এমন করিয়া কিছুক্ষণ গেল। তার পরে রামসুন্দর কহিলেন, “এবার তোকে
নিয়ে যাচ্ছি মা। আর কোনো গোল নাই।"

এমন সময় রামসুন্দরের জ্যেষ্টপুত্র হরমোহন তাহার দুটি ছোটো ছেলে সঙ্গে লইয়া সহসা ঘরে
প্রবেশ করিলেন । পিতাকে বলিলেন, “বাবা, আমাদের তবে এবার পথে ভাসালে?

রামসুন্দর সহসা অগ্নিমূর্তি হইয়া বলিলেন, “তোদের জন্য কি আমি নরকগামী হব। আমাকে তোরা
আমার সত্য পালন করতে দিবি নে? রামসুন্দর বাড়ি বিক্রয় করিয়া বসিয়া আছেন; ছেলেরা কিছুতে
না জানিতে পায় তাহার অনেক ব্যবস্থা করিয়াছিলেন, কিন্তু তবু তাহারা জানিয়াছে দেখিয়া তাহাদের
প্রতি হঠাৎ অত্যন্ত রুষ্ট ও বিরক্ত হইয়া উঠিলেন।

তাহার নাতি তাহার দুই হাটু সবলে জড়াইয়া ধরিয়া মুখ তুলিয়া কহিল, “দাদা, আমাকে গাড়ি কিনে দিলে না?
নতশির রামসুন্দরের কাছে বালক কোনো উত্তর না পাইয়া নিরুর কাছে গিয়া কহিল, “পিসিমা,
আমাকে একখানা গাড়ি কিনে দেবে?

নিরুপমা সমস্ত ব্যাপার বুঝিতে পারিয়া কহিল, “বাবা, তুমি যদি আর এক পয়সা আমার শ্বশুরকে দাও
তা হলে আর তোমার মেয়েকে দেখতে পাবে না, এই তোমার গা ছুঁয়ে বললুম 1”

রামসুন্দর বলিলেন, “ছি মা, অমন কথা বলতে নেই। আর এ টাকাটা যদি আমি না দিতে পারি তাহলে
তোর বাপের অপমান, আর তোরও অপমান ।”

২০১৮