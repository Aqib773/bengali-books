১২২ মাধ্যমিক বাংলা সাহিত্য

আয়তন তার নিতান্ত ছোট নয়। তাই কোলাকুলিটা হয়ে যায় ভালোভাবেই । তারপর একজন, আরো
এক, আরো একজন কোলাকুলি সেরে বেরিয়ে যান তারা । কোলাকুলিটা যদিও সকলের সাথে সমান
জমে না, তবুও মনে হয় মানুষে মানুষে হানাহানির এ সময়টায় অজানা-অচেনায় এরকম কোলাকুলি
বড় দুর্লভ।

আর মাত্র কয়েক কদম পার হলেই বড় রাস্তা। দেয়াল ছেড়ে সবে সোজা হয়ে দীড়িয়েছি, দেখি
এক ভদ্রমহিলা গলিটায় ঢুকে পড়েছেন। আমার সামান্য কয়েক কদমের পথটুকু পার হবার সুযোগ
না দিয়ে এগিয়েই আসছেন তিনি। এবার আর উপায় নেই। তাড়াতাড়ি পিছু হেঁটে শেষটায়
উপায় করতে হয় আমাকেই ।

দেয়ালে ঠেস্‌ দেওয়ায় শ্যাওলা লেগেছিল কোটে। রুমাল বের করে ঝেড়ে আমার পথ দেখি আমি ।
এবার আর সোজাপথে নয়। সোজাপথটাই দেখছি কঠিন বেশি। বেনেপুকুর লেন ঘ্বুরে লোয়ার
সার্কুলার রোড পার হয়ে ইলিয়ট রোডের মোড়ে এসে দীড়াই।

ধর্মঘটের জন্যে ট্রাম বন্ধ । আমাকে যেতে হবে ৮ নম্বর বাসে। এক এক করে কয়েকটা বাস চলে
যায়। কতবার হাতল ধরতে গিয়ে পিছিয়ে যাই। সাহসে কুলোয় না। লোকসব বাদুড়ঝোলা হয়ে
যাচ্ছে। নিরাশ হবার পাত্র আমি নই। দীড়িয়ে থাকি, দেখি অন্তত একটা পা রাখবার জায়গাও যদি
মিলে যায়।

একটা বাস এসে থামে । পা রাখবার জায়গা নেই । তবুও সব লোক ছুটোছুটি করছে, কে কার আগে
উঠবে। চাকরি ঠিক রাখার কী প্রাণাত্ত চেষ্টা। একটা লোক নেমে যায় ড্রাইভারের কুঠরি থেকে।
মহাসুযোগ! পাশের কয়েকজনকে টেক্কা মেরে চট করে উঠে পড়ি আমি । চাকরি গেলে আমার চলবে না।
হঠাৎ আমার বুকে ধাক্কা মেরে একজন চেঁচিয়ে ওঠে, “মানুষ, না জানোয়ার!"

লোকটা কি গণক নাকি! গণকের মতো ঠিকই তো বলেছে সে! আমি জঙ্গলেই তো ছিলাম ত্যাদ্দিন!
লোকটাকে ধন্যবাদ দেওয়ার ইচ্ছে হয়। কিন্তু সাহস হয় নাঁ। ঘাড়টা নুইয়ে গায়ে গায়ে মেশামেশি
হয়ে দীড়িয়েছি। কিন্তু মেশামেশিটা আগের কোলাকুলির মতো গ্রীতিকর হয় না। আমি শেষে ঢুকে
অনেকের অসুবিধে করেছি। ঠেলা-ধাক্কাটা তাই আমার দিকেই আসছে বেশি করে। পাঁজরের
হাড়গুলো চাপ খেতে খেতে ভেঙে যাবে মনে হচ্ছে । আর দেরি নয়। পরের স্টপে থামতেই
আমি নেমে যাই।

এতক্ষণ দম বন্ধ হয়েছিল যেন। মিনিটখানেক দাঁড়িয়ে শ্বাসপ্রশ্বাসকে সজীব করে নিই খোলা বাতাসে ।
স্যুটটার দিকে তাকিয়ে মায়া হয়। ভেতরের ঘামে আর ওপরের ঘষায় ইন্ত্রি ভেঙে যাচ্ছেতাই
হয়ে গেছে। এবার পাদুটোকে সম্বল করেই ছুটব ঠিক করলাম ।

কলকাতা এসেছিলাম অনেকদিন আগে একবার । পথ-ঘাট ভালো মনে নেই। পথ চেয়ে পথ চলি।
কিন্ত তার চেয়েও বেশি চেয়ে দেখতে হয় পথচারীদের পোশাকের দিকে । এই পোশাক ছাড়া কার
কী ধর্ম জানবার উপায় নেই। কারণ ধর্মের কথা গায়ে কিছু লেখা থাকে না। সব ধর্মাপরাধীদের
চেহারাই মানুষের চেহারা । আমার চেহারা দেখে কিন্তু কারো বুঝবার যো নেই, আমার ধর্ম কী।
কারণ আমার মানুষের শরীরটাকে আন্তঃধার্মিক পোশাকে ঢেকে নিয়েছি । তাই বলে কি আমি নিরাপদ?

২০১৮