২০১৮

প্রবাস বন্ধ ৯৯

আমি বললুম, ব্যস! উৎকৃষ্ট রেধেছ আবদুর রহমান-_ 1"
আবদুর রহমান অন্তর্ধান। ফিরে এল হাতে এক থালা ফালুদা নিয়ে। আমি সবিনয় জানালুম যে,
আমি মিষ্টি পছন্দ করি না।

আবদুর রহমান পুনরপি অন্তর্ধান। আবার ফিরে এল এক ডাবর নিয়ে- পেঁজা বরফের গুঁড়োয় ভর্তি।
আমি বোকা বনে জিজ্ঞাসা করলুম, “এ আবার কি?

আবদুর রহমান উপরের বরফ সরিয়ে দেখাল নিচে আঙুর । মুখে বলল, “বাগেবালার বরফি আস্তুর-
তামাম আফগানিস্থানে মশহুর।' বলেই একখানা সসারে কিছু বরফ আর গোটা কয়েক আঙুর নিয়ে বসল।
আমি আঙ্তুর খাচ্ছি, ও ততক্ষণ এক-একটা করে হাতে নিয়ে সেই বরফের টুকরোয় ঘুরিয়ে ফিরিয়ে অতি
সন্তর্পণে ঘষে-মেয়েরা যে রকম আচারের জন্য কাগজি নেবু পাথরের শিলে ঘষেন। বুঝলুম, বরফ-
ঢাকা থাকা সত্বেও আঙুর যথেষ্ট হিম হয়নি বলে এই মোলয়েম কায়দা। ওদিকে তালু আর জিবের
মাঝখানে একটা আস্তুরে চাপ দিতেই আমার ব্রন্ষমরন্ধ পর্যন্ত ঝিনঝিন করে উঠছে। কিন্তু পাছে
আবদুর রহমান ভাবে তার মনিব নিতান্ত জলি তাই খাইবারপাসের হিম্মৎ বুকে সঞ্চয় করে গোটা
আষ্টেক গিললুম। কিন্তু বেশিক্ষণ চালাতে পারলুম না; ক্ষান্ত দিয়ে বললুম, “যথেষ্ট হয়েছে আবদুর
রহমান, এবারে তুমি গিয়ে ভালো করে খাও।”

কার গোয়াল, কে দেয় ধুয়ো। এবারে আবদুর রহমান এলেন চায়ের সাজ-সরঞ্জাম নিয়ে। কাবুলি
সবুজ চা। পেয়ালায় ঢাললে অতি ফিকে হলদে রঙ দেখা যায়। সে চায়ে দুধ দেওয়া হয় না।
প্রথম পেয়ালায় চিনি দেওয়া হয়, দ্বিতীয় পেয়ালায় তাও না। তারপর এঁ রকম, তৃতীয়, চতুর্থ-
কাবুলিরা পেয়ালা ছয়েক খায়, অবশ্যি পেয়ালা সাইজে খুব ছোট, কফির পাত্রের মত।

চা খাওয়া শেষ হলে আবদুর রহমান দশ মিনিটের জন্য বেরিয়ে গেল। ভাবলুম এই বেলা দরজা
বন্ধ করে দি, না হলে আবার হয়ত কিছু একটা নিয়ে আসবে । আস্ত উটের রোস্টটা হয়ত দিতে ভুলে
গিয়েছে।

ততক্ষণে আবদুর রহমান পুনরায় হাজির। এবার এক হাতে থলে-ভর্তি বাদাম আর আখরোট, অন্য
হাতে হাতুড়ি । ধীরে সুস্থে ঘরের এককোণে পা মুড়ে বসে বাদাম আখরোটের খোসা ছাড়াতে লাগল।

এক মুঠো আমার কাছে নিয়ে এসে দীড়াল। মাথা নিচু করে বলল, “আমার রান্না হুজুরের পছন্দ হয়নি ।”
“কে বলল, পছন্দ হয়নি?
“তবে ভালো করে খেলেন না কেন?

আমি বিরক্ত হয়ে বললুম, “কী আশ্চর্য, তোমার বপুটার সঙ্গে আমার তনুটা মিলিয়ে দেখো দিকিনি-
তার থেকে আন্দাজ করতে পারো না, আমার পক্ষে কি পরিমাণ খাওয়া সম্ভবপর?

আবদুর রহমান তর্কাতর্কি না করে ফের সেই কোণে গিয়ে আখরোট বাদামের খোসা ছাড়াতে লাগল।