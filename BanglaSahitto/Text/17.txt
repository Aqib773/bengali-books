১০৮ মাধ্যমিক বাংলা সাহিত্য

ধেৎ তা বলছি না। তোমার বরের চাকরি নেই বলে আমাদের বাড়ি কাজ করছ, তা তো চাকরি হলে
করবে না?

সে হাসল, করব । এখন করছি যে!
তোমার বরের চাকরি হয়েছে।

হয়েছে বলে সে গম্ভীর হয়ে গেল।

আহা স্বামীর চাকরি নেই বলে জদ্রলোকের মেয়ে কষ্টে পড়েছে, পাড়ার মহিলাদের কাছে মার এই
মন্তব্য শুনে মমতাদির বরের চাকরির জন্য আমি দুশ্্তাপ্রস্ত হয়ে উঠেছিলাম । তার চাকরি হয়েছে
শুনে পুলকিত হয়ে মাকে সংবাদটা শুনিয়ে দিলাম।

মা তাকে ডেকে পাঠালেন, তোমার স্বামীর চাকরি হয়েছে?
সে স্বীকার করে বলল, হয়েছে। বেশি দিন নয়, ইংরাজি মাসের পয়লা থেকে।

মা বললেন, অন্য লোক ঠিক করে দিতেপারছ না বলে কি তুমি কাজ ছেড়ে দিতে ইতস্তত
করছ? তার কোনো দরকার নেই । আমরা তোমায় আটকে রাখব না। তোমার কষ্ট দূর হয়েছে তাতে
আমরাও খুব সুখী । তুমি ইচ্ছে করলে এবেলাই কাজ ছেড়ে দিতে পার, আমাদের অসুবিধা হবে না।

তার চোখে জল এল, সে শুধু বলল, আমি কাজ করব।
মা বললেন, স্বামীর চাকরি হয়েছে, তবু?
সে বলল,তার সামান্য চাকরি, তাতে কুলবে না মা। আমায় ছাড়বেন না।আমার কাজ কি ভালো হচ্ছে না?

মাব্যস্ত হয়ে বললেন, অমন কথা তোমার শক্রও বলতে পারবে না মা। সেজন্য নয়। তোমার কথা
ভেবেই আমি বলছিলাম । তোমার ওপর মায়া বসেছে, তুমি চলে গেলে আমাদেরও কি ভালো লাগবে?

সে একরকম পালিয়ে গেল। আমি তার পিছু নিলাম । রান্নাঘরে ঢুকে দেখলাম সে কীদছে। আমায়
দেখে চোখ মুছল।

আচমকা বলল, মিথ্যে বললে কি হয় খোকা?
মিথ্যে বললে কি হয় জানতাম | বললাম, পাপ হয়।
গুরুনিন্দা বাচাতে মিথ্যে বললে?

এটা জানতাম না। গুরুনিন্দা পাপ, মিথ্যা বলা পাপ। কোনটা বেশি পাপ সে জ্ঞান আমার জন্মায়নি।
কিন্তু না জানা কথা বলেও সান্তনা দেওয়া চলে দেখে বললাম, তাতে একটুও পাপ হয় না।
সত্যি! কাঁদছ কেনঃ

তখন তার চাকরির এক মাস বোধহয় পূর্ণ হয়নি। একদিন স্কুল থেকে বাড়ি ফেরবার সময়
দেখলাম জীবনময়ের গলির মোড়ে ফেরিওয়ালার কাছে কমলা লেবু কিনছে।

২০১৮