টি আম জীটির ভু

আগ্রহে সর্বজয়ার কথা বন্ধ হইবার উপক্রম হইল_ এখ্খুনি। তা তুমি রাজি হলে না কেন? বল্লেই
হতো যে আচ্ছা আমরা আসবো! ও রকম একটা বড় মানুষের আশ্রয়- এ গীয়ে তোমার আছে কী?
শুধু ভিটে কামড়ে পড়ে থাকা-

হরিহর হাসিয়া বলিল- পাগল! তখুনি কি রাজি হতে আছে? ছোটলোক, ভাববে ঠাকুরের হাড়ি দেখচি
শিকেয় উঠেচে- উহু, ওতে খেলো হয়ে যেতে হয়- তা নয়, দেখি একবার চুপি চুপি মজুমদার
মহাশয়ের সঙ্গে পরামর্শ করে- আর এখন ওঠ বল্লেই কী ওঠা চলে? সব ব্যাটা এসে বলবে টাকা
দাও, নৈলে যেতে দেবো না- দেখি পরামর্শ করে কি রকম দীড়ায়_

এই সময়ে মেয়ে দুর্গা কোথা হইতে পা টিপিয়া টিপিয়া আসিয়া বাহিরের দুয়ারের আড়াল হইতে
সতর্কতার সহিত একবার উকি মারিল এবং অপর পক্ষ সম্পূর্ণ সজাগ দেখিয়া ওধারে পাঁচিলের
পাশ বাহিয়া বাহির বাটীর রোয়াকে উঠিল । দালানের দুয়ার আস্তে আস্তে ঠেলিয়া দেখিল উহা
বন্ধ আছে। এদিকে রোয়াকে দীড়ানো অসম্ভব, রৌদ্বের তাপে পা পুড়িয়া যায়, কাজেই সে স্থান
হইতে নামিয়া গিয়া উঠানের কীঠালতলায় দীড়াইল। রৌদ্রে বেড়াইয়া তাহার মুখ রাঙা হইয়া উঠিয়াছে,
আচলের খুঁটে কী কতকগুলো যতন করিয়া বাঁধা । সে আসিয়াছিল এইজন্য যে, যদি বাহিরের দুয়ার
খোলা পায় এবং মা ঘুমাইয়া থাকে, তবে ঘরের মধ্যে চুপি চুপি ঢুকিয়া একটু শুইয়া লইবে। কিন্ত
বাবার, বিশেষত মার সামনে সম্মুখ দুয়ার দিয়া বাড়ি ঢুকিতে তাহার সাহস হইল না।

উঠানে নামিয়া সে কাঠালতলায় দীড়াইয়া কী করিবে ঠিক করিতে না পারিয়া নিরুৎসাহভাবে এদিক ওদিক
চাহিতে লাগিল । পরে সেখানেই বসিয়া পড়িয়া আচলের খুঁট খুলিয়া কতকগুলি শুকনো রড়া ফলের বিচি
বাহির করিল । খানিকক্ষণ চাহিয়া থাকিয়া সে আপন মনে সেগুলি গুনিতে আরম্ভ করিল, এক-দুই-

তিন-চার ... ছাব্বিশটা হইল। পরে সে দুই তিনটা করিয়া বিচি হাতের উল্টা পিঠে বসাইয়া উচু
করিয়া ছুঁড়িয়া দিয়া পরে হাতের সোজা পিঠ পাতিয়া ধরিতে লাগিল। মনে মনে বলিতে লাগিল _
অপুকে এইগুলো দেবো _ আর এইগুলো পুতুলের বাক্সে রেখে দেবো-

কেমন বিচিগুলি তেল চুকচুক কচ্ছে- আজই গাছ থেকে পড়েচে, ভাগ্যিস আগে গেলাম, নৈলে সব
গোরুতে খেয়ে ফেলে দিতো, ওদের রাঙি গাইটা একেবারে রাস, সব জায়গায় যাবে, সেবার
কতকগুলো এনেছিলাম আর এইগুলো নিয়ে অনেকগুলো হলো।

সে খেলা বন্ধ করিয়া সমস্ত বিচি আবার সযত্রে আচলের খুঁটে বাধিল। পরে হঠাৎ কী ভাবিয়া রুক্ষ
চুলগুলি বাতাসে উড়াইতে উড়াইতে মহা খুশির সহিত পুনরায় সোজা বাটীর বাহির হইয়া গেল ।

শব্দার্থ ও টীকা : রোয়াক _ ঘরের সামনের খোলা জায়গা বা বারান্দা। চুপড়ি - ছোট ঝুড়ি, ক্ষুদ্র
ধামা। নাটাফল - করজ্জা ফল খাপরার কুচি - কলসি-হাড়ি প্রভৃতির ভাঙা অংশ বা টুকরা।
পিজরাপোলের আসামি - খাঁচায় পড়ে থাকা অবহেলিত আসামির মতো অর্থে। দীওয়া _ বারান্দা।
আমের কুসি - কচি আম। জারা -জীর্ণ করা, কুচি কুচি করা অর্থে। বন-বিছুটি _ বুনো গাছ।

২০১৮