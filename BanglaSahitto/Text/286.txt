২০১৮

মাধ্যমিক বাংলা সাহিত্য ৬৯

দুপুরের কিছু পরে হরিহর কাজ সারিয়া বাড়ি ফিরিল। সে আজকাল গ্রামের অন্নদা রায়ের বাটীতে
গোমস্তার কাজ করে । জিজ্ঞাসা করিল- অপুকে দেখচি নে?

সর্বজয়া বলিল- অপু তো ঘরে ঘুমুচ্ছে।

_দুগ্গা বুঝি_
-সে সেই খেয়ে বেরিয়েছে- সে বাড়ি থাকে কখন? দুটো খাওয়ার সঙ্গে যা সম্পর্ক! আবার সেই খিদে
পেলে তবে আসবে- কোথায় কার বাগানে কার আমতলায় জামতলায় ঘুরছে_- এই চত্তির মাসের
রোদ্দুরে, ফের দ্যাখো না এই জ্বরে পড়লো বলে- অত বড় মেয়ে, বলে বোঝাবো কত? কথা শোনে,
নাকানে নেয়?

একটু পরে হরিহর খাইতে বসিয়া বলিল- আজ দশঘরায় তাগাদার জন্যে গেছলাম, বুঝলে? একজন
লোক,খুব মাতবর, পাঁচটা-ছয়টা গোলা বাড়িতে, বেশ পয়সাওয়ালা লোক- আমায় দেখে দণ্ডবৎ
করে বল্লে-

দাদাঠাকুর, আমায় চিনতে পাচ্ছেন? আমি বল্লাম- না বাপু, আমি তো কৈ?- বন্পে- আপনার কর্তা
থাকতে তখন তখন পুজা-আচ্চায় সবসময়ই তিনি আসতেন, পায়ের ধুলো দিতেন। আপনারা
আমাদের গুরুতুল্য লোক, এবার আমরা বাড়িসুদ্ধ মন্তর নেবো ভাবচি- তা আপনি যদি আজ্ঞে করেন,
তবে ভরসা করে বলি_ আপনিই কেন মন্তরটা দেন না? তা আমি তাদের বলেচি আজ আর কোনো
কথা বলবো না, ঘুরে এসে দু- এক-দিনে- বুঝলে?

সর্বজয়া ডালের বাটি হাতে দীড়াইয়া ছিল, বাটি মেজেতে নামাইয়া সামনে বসিয়া পড়িল। বলিল-
হ্যাগো, তা মন্দ কী? দাও না ওদের মন্তর? কী জাত? হরিহর সুর নামাইয়া বলিল- বলো না
কাউকে! সদ্‌গোপ । তোমার তো আবার গল্প করে বেড়ানো স্বভাব

-আমি আবার কাকে বলতে যাবো, তা হোক গে সদ্‌গোপ, দাও গিয়ে দিয়ে, এই কষ্ট যাচ্ছে- এ
রায়বাড়ির আটটা টাকা ভরসা, তাও দু'তিন মাস অন্তর তবে দ্যায়- আর এদিকে রাজ্যের দেনা ।
কাল ঘাটের পথে সেজ ঠাক্রুন বল্লে- বৌমা, আমি বন্দক ছাড়া টাকা ধার দিই নে- তবে তুমি অনেক
করে বল্লে বলে দিলাম- আজ পাঁচ পাঁচ মাস হয়ে গেল, টাকা আর রাখতে পারবো না। এদিকে
রাধা বোষ্টমের বৌ তো ছিড়ে খাচ্ছে, দু'বেলা তাগাদা আরম্ভ করেচে। ছেলেটার কাপড় নেই-
দু'তিন জায়গায় সেলাই, বাছা আমার তাই পরে হাসিমুখে নেচে নেচে বেড়ায়- আমার এমন হয়েচে
যে ইচ্ছে করে একদিকে বেরিয়ে যাই-

-আর একটা কথা ওরা বলছিল, বুঝলে? বলছিল গায়ে তো বামুন নেই, আপনি যদি এই গাঁয়ে উঠে
আসেন, তবে জায়গা- জমি দিয়ে বাস করাই- গায়ে একঘর বামুন বাস করানো আমাদের বড্ড
ইচ্ছে। তা কিছু ধানের জমিটমি দিতেও রাজি- পয়সার তো অভাব নেই! আজকাল চাষাদের
ঘরে লক্ষ্মী বাধা- ভন্দর লোকেরই হয়ে পড়েচে হা ভাত যো ভাত-