২০১৮

রক্তে ভেজা একুশ ১৭৫

খবরের কাগজে খবরটা পড়ে গুম হয়ে থাকে আলী আহমদ । এমনিতেই দুদিন ধরে তার জুর।
একুশ তারিখের ঘটনায় টিয়ার গ্যাস এবং লাঠিচার্জে আহত হয়েছে ।পায়ে এবং গিঠে আঘাত পেয়েছে।
হাটতে কষ্ট হয়। মফিজুল তার কাছাকাছি ছিল, পরে ভিড়ে কোথায় ছিটকে চলে যায় টের করতে
পারেনি । এখন পর্যন্ত মফিজুলের কোনো খবর নেই। আলী আহমদ নতুন করে কিছু ভাবতে
পারে না। কাগজে খবরটা পড়ে চেঁচিয়ে ওঠে প্রদীপ্ত, বাবা এ যে আমাদের অহি, অহিউল্লাহ।

চুপ, আস্তে । শুনতে পারে।

রান্নাঘরে বসে অহির মা গুনগুনিয়ে কাদছেন। বারবার বলছে, আমার অহির একটা খবর এনে দেন
ভাইসাব। আলী আহমদ কথা বলে না।

ও দীপু তুমি না বললে অহি তোমার সঙ্গে ছিল?

প্রদীপ্ত চুপ করে থাকে।

ওরে আমার অহি রে।

কান্নার সুর ওঠে অহির মায়ের কণ্ঠে । বাড়িতে শোকের ছায়া। অহি নেই এই কথাটা এখন পর্যন্ত অহির
মাকে বলছে না কেউ । বলে কী হবে? লাশ কোথায়? লাশের খবর তো ওরা জানে না। মর্গে অহির
বিকৃত চেহারাটা প্রথমে চিনতেই পারেনি বুলু দাস। চেনা লাগছে? কে এ? বুলু দাসের শরীর কীপে
থরথর করে। হ্যা অহি-ই তো? একদম অহি। কোনো ভুল নেই। বুলু ডুকরে কেঁদে ওঠে । তারপর
ওর পায়ের পাতায় হাত রাখে । চেপে বসে যায় তাতে ।গন্ধ আসছে তীব্র ।কোনোকিছুই বোধে নেই
ওর । বুলু স্থবির হয়ে দীড়িয়ে থাকে।

বাইরে থেকে হেড জমাদার চিৎকার করে কী যেন বলছে, বুলুর কানে তা ঢোকে না। ও উবু হয়ে
অহির মুখের ওপর ঝুঁকে থাকে। ইচ্ছে হয় বুকে জড়িয়ে ধরতে। প্রচণ্ড ব্যাকুলতায় বুনু দাসের কান্না
থেমে যায়। হঠাৎ ওর মনে হয় অহির নিঃশ্বাস বইছে, বুকের পাঁজর ওঠানামা করছে। বুলুদা হাটুতে
মুখ গৌজে। ওর সামনে মর্গের ছোট ঘরটা দিগন্ত-সমান হয়ে যায়।

বুলুদা, আমি অহি?

বুলুর ঠোট কীপে । অহিকে বুকে তুলে নেয়।

তুমি আমাকে কোথায় নিয়ে যাচ্ছ বুলুদা?

মায়ের কাছে। ঘরে । একটি ঘর নয়। একজন মা নয় । অনেক মা।

আমার মা কেমন আছে বুলুদা?

তোর আর এখন কোনো মা নেই। তুই এখন সব মায়ের ছেলে ।

বুলু দাসের চোখে জল নেই। ও বুক ভরে শ্বাস টানতেই অনুভব করে অহির শরীর থেকে তীব্র জুই
ফুলের গন্ধ আসছে। সেই গন্ধে ছুটে আসছে হাজার হাজার মানুষ । মুহূর্তে অহির শরীর লক্ষ লক্ষ
মানুষের হাতে হাতে কোথায় চলে যায় বুলু দাস হদিস করতে পারে না।ওবিমূঢ় হয়ে থাকে।
এত লোক অহিকে ভালোবাসে? এত ভালোবাসা অহির জন্য? গর্বে-অহংকারে বুলুর বুক ভরে যায় ।
ওর কেবলই মনে হয় অহি মানুষের হৃদয়ে পৌছে গেছে। অহি মরেনি।