প্রবাস বন্ধ ৯৭

তবে তার নয়নের ভাবের খেলা গোপনে দেখেছি। দুটো চিনেমাটির ডাবরে যেন দুটো পান্তুয়া
ভেসে উঠেছে।

জরিপ করে ভরসা পেলুম, ভয়ও হলো। এ লোকটা ভীমসেনের মত রান্না তো করবেই, বিপদে-
আপদে ভীমসেনেরই মত আমার মুশকিল-আসান হয়ে থাকবে । কিন্ত প্রশ্ন, এ যদি কোনোদিন
বিগড়ে যায়? তবে? কোনো একটা হদিসের সন্ধানে মগজ আতির্পাতি করে খুঁজতে আরম্ভ করলুম।

উত্তর দিল, “কোথাও না, পল্টনে ছিলুম, মেসের চার্জে । এক মাস হলো খালাস পেয়েছি।”
“রাইফেল চালাতে পার?

একগাল হাসল ।

“কি কি রাঁধতে জানো?

“পোলাও, কুর্মা, কাবাব, ফালুদা- 1,

আমি জিজ্ঞেস করলুম, “ফালুদা বানাতে বরফ লাগে। এখানে বরফ তৈরি করার কল আছে?
“কিসের কল?

আমি বললুম, “তাহলে বরফ আসে কোথেকে?

বলল, “কেন, এ পাগমানের পাহাড় থেকে ।” বলে জানলা দিয়ে পাহাড়ের বরফ দেখিয়ে দিল।
তাকিয়ে দেখলুম, যদিও গ্রীম্মকাল, তবু সবচেয়ে উঁচু নীল পাহাড়ের গায়ে সাদা সাদা বরফ দেখা যাচ্ছে।
আশ্চর্য হয়ে বললুম, “বরফ আনতে এ উচুতে চড়তে হয়?

বলল, “না সায়েব, এর অনেক নিচে বড় বড় গর্তে শীতকালে বরফ ভর্তি করে রাখা হয়। এখন তাই
খুঁড়ে তুলে গাধা বোঝাই করে নিয়ে আসা হয়”

বুঝলুম, খবর-টবরও রাখে । বললুম, “তা আমার হাড়িকুড়ি, বাসনকোসন তো কিছু নেই। বাজার
থেকে সব কিছু কিনে নিয়ে এসো । রাক্তিরের রান্না আজ আর বোধ হয় হয়ে উঠবে না। কাল
দুপুরে রান্না কোরো । সকালবেলা চা দিয়ো।,

টাকা নিয়ে চলে গেল।

বেলা থাকতেই কাবুল রওনা দিলুম। আড়াই মাইল রাস্তা- মৃদুমধুর ঠাণ্ডায় গড়িয়ে গড়িয়ে পৌছব।
পথে দেখি এক পবর্তপ্রমাণ বোঝা নিয়ে আবদুর রহমান ফিরে আসছে। জিজ্ঞেস করলুম, “এত বোঝা
বইবার কি দরকার ছিল- একটা মুটে ভাড়া করলেই তো হত।'

যা বলল, তার অর্থ এই, সে যে-মোট বইতে পারে না, সে-মোট কাবুলে বইতে যাবে কে?

আমি বললুম, “দুজনে ভাগাভাগি করে নিয়ে আসতে ।*

ভাব দেখে বুঝলুম, অতটা তার মাথায় খেলেনি, অথবা ভাববার প্রয়োজনবোধ করেনি ।
ফর্মা-১৩, মাধ্যমিক বাংলা সাহিত্য: ৯ম-১০ শ্রেণি