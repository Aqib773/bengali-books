২০১৮

মাধ্যমিক বাংলা সাহিত্য ৭৫

দ্বারে সত্যের বাণী বহন করা আমার কাজ। আজ যাহারা সত্যকে অস্বীকার করিতেছে, তাহাকে
মারিতে উদ্যত হইয়াছে, হয়তো কাল তাহারা-তাহাদের অনাগত বংশধরেরা ইসলাম কবুল করিবে ।
আপনার আঘাত জর্জরিত দেহের বেদনায় তিনি কাতর। সত্যকে ব্যাহত দেখিয়া মনের ব্যথা তাহার
সেই কাতরতাকে ছাপাইয়া উঠিল । তিনি উ্ধ্বদিকে বাহু প্রসারণ করিয়া বলিলেন : তোমার পতাকা
যদি দিয়াছ প্রভু, হীন আমি, তুচ্ছ আমি, নির্বল আমি, তাহা বহন করিবার শক্তি আমায় দাও।
বিপদবারণ তুমি অশরণের শরণ তুমি, তোমার সত্য মানুষের দ্বারে পৌছাইয়া তাহাকে উন্নীত করিলেন
যীহারা- তাহাদের পংক্তিতে আমার স্থান দাও।

আমরা দেখিয়াছি। যখন তাহাদের নির্যাতন সহনাতীত হইল, যখন দেখা গেল, কোরেশরা সত্যকে গ্রহণ
করিবে না, হযরত মদিনায় চলিয়া গেলেন। পথে তাহাকে হত্যা করিবার জন্য, তাহার ও হযরত
আবুবকরের ছিন্ন মুণ্ড আনিবার জন্য বিপুল পুরস্কারের লোত দেখাইয়া, ক্ষুধার্ত ব্যাঘ্রের মতো হিংস্র
শত শত ঘাতক পাঠানো হইল । বদর, ওহোদ ও আহযাব (বো খন্দক) যুদ্ধে মক্কার বাসিন্দা এবং
তাহাদের মিত্রজাতিরা সম্মিলিত হইয়া ইসলামের ও মুসলিমের চিহটটুকু পর্যন্ত ধরাপৃষ্ঠ হইতে মুছিয়া
ফেলিবার জন্য প্রাণপণ করিল । খয়বরের যুদ্ধে হযরতের পরাজয়ের মিথ্যা সংবাদ শুনিয়া হযরতের
মৃত্যু সম্ভাবনায় আনন্দে আত্মহারা হইয়া পড়িল। হুদায়বিয়া সন্ধিতে হযরতের শাস্তিপ্রিয়তার সুযোগ
লইয়া মুসলিমের স্কন্ধে ঘোর অপমানের শর্ত চাপাইয়া দেওয়ার পরও তাহাদের সহিত
বিশ্বাসঘাতকতা করিতে চাহিল এবং তারপর হযরত যেই দিন বিজয়ী বেশে মক্কায় প্রবেশ করিলেন,
সেই দিনও তাহার সহিত যুদ্ধকামনা করিয়া খালিদের সহিত হাঙ্গামা বাধাইয়া দিল। এইভাবে শেষ
পর্যন্ত যাহারা পদে পদে আনিয়া দিল লাঞ্থনা, অপমান, অত্যাচার, নির্যাতন, প্রত্যেক সুযোগে যাহারা
হানিল বৈরিতার বিষাক্ত বাণ, হযরত তীহাদের সহিত কী ব্যবহার করিলেন? জয়ীর আসনে বসিয়া
ন্যায়ের তুলাদণ্ড হাতে লইয়া বলিলেন : ভাইসব, তোমাদের সম্বন্ধে আমার আর কোনো অভিযোগ
নাই, আজ তোমরা সবাই স্বাধীন, সবাই মুক্ত। মানুষের প্রতি প্রেমপুণ্যে উদ্ভাসিত এই সুমহান
প্রতিশোধ সম্ভব করিয়াছিল হযরতের বিরাট মনুষ্যতৃ ।

শুধু প্রেম-করুণায় নয়, মানুষ হিসেবে আপনার তুচ্ছতাবোধ আপনার ক্ষুদ্রতার অনুভূতি
তাহার মহিমাগৌরবকে মুহূর্তের জন্যও ছাপাইয়া উঠিতে পারে নাই । মক্কাবিজয়ের পর হযরত সাফা
পর্বতের পার্থ বসিয়া সত্যান্বেধী মানুষকে দীক্ষা দান করিতেছেন, এমন সময় একটি লোক তাঁহার
কাছে আসিয়া ভয়ে কাপিতে লাগিল । হযরত স্মিতমুখে তাহাকে বলিলেন, কেন তুমি ভয় পাইতেছ?
ভয়ের কিছুই এখানে নাই। আমি রাজা নই, সমতরট নই, মানুষের প্রভু নই। আমি এমন এক নারীর
সন্তান, সাধারণ শুক্ক মাংসই ছিল যাহার নিত্যকার আহার্।

মহামহিমার মাঝখানে আপনার সামান্যতম এই অনুভূতিই হযরতের চরিত্রকে শেষ পর্যন্ত সুন্দর
ও স্বচ্ছ রাখিয়াছিল। মানুষ ক্রটির অধীন, হযরতও মানুষ, সুতরাং তাহারও ক্রটি হইতে পারে- এই
যুক্তির বলে নয়, বরং তাহার অনাবিল চরিত্রের স্বচ্ছ সহজ প্রকাশ মর্যাদাহানির আশঙ্কা তুচ্ছ করিয়া,
লোকচক্ষে সম্তাবিত হেয়তার ভয় অবহেলায় দূর করিয়া তিনি অকুতোভয়ে আত্মদোষ উদঘাটন করিয়াছেন।