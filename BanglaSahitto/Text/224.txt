মাধ্যমিক বাংলা সাহিত্য ২৫

নিরু কহিল, টাকা যদি দাও তবেই অপমান। তোমার মেয়ের কি কোনো মর্ধাদা নেই। আমি কি
কেবল একটা টাকার থলি, যতক্ষণ টাকা আছে ততক্ষণ আমার দাম! না বাবা, এ টাকা দিয়ে তুমি
আমাকে অপমান কোরো না । তাছাড়া আমার স্বামী তো এ টাকা চান না।'

রামসুন্দর কহিলেন, “তা হলে তোমাকে যেতে দেবে না, মা”

নিরুপমা কহিল, “না দেয় তো কী করবে বলো। তুমিও আর নিয়ে যেতে চেয়ো না।”

রামসুন্দর কম্পিত হস্তে নোটবাঁধা চাদরটি কীধে তুলিয়া আবার চোরের মতো সকলের দৃষ্টি এড়াইয়া
বাড়ি ফিরিয়া গেলেন।

কিন্তু রামসুন্দর এই যে টাকা আনিয়াছিলেন এবং কন্যার নিষেধে সে টাকা না দিয়াই চলিয়া গিয়াছেন,
সে কথা গোপন রহিল না। কোনো স্বভাবকৌত্হলী ছারলগ্নকর্ণ দাসী নিরুর শাশুড়িকে এই খবর
দিল। শুনিয়া তীহার আর আক্রোশের সীমা রহিল না ।

নিরুপমার পক্ষে তাহার শ্বশুরবাড়ি শরশয্যা হইয়া উঠিল। এ দিকে তাহার স্বামী বিবাহের অল্পদিন
পরেই ডেপুটি ম্যাজিস্ট্রেট হইয়া দেশাত্তর চলিয়া গিয়াছে এবং পাছে সংসর্গদোষে হীনতা শিক্ষা
হয় এই ওজরে সম্প্রতি বাপের বাড়ির আত্মীয়দের সহিত নিরুর সাক্ষাৎকার সম্পূর্ণ নিষিদ্ধ হইয়াছে।
এই সময়ে নিরুর একটা গুরুতর পীড়া হইল। কিন্ত সেজন্য তাহার শাশুড়িকে সম্পূর্ণ দোষ দেওয়া
যায় না। শরীরের প্রতি সে অত্যন্ত অবহেলা করিত। কার্তিক মাসের হিমের সময় সমস্ত রাত মাথার
দরজা খোলা, শীতের সময় গায়ে কাপড় নাই। আহারের নিয়ম নাই। দাসীরা যখন মাঝে মাঝে
খাবার আনিতে ভুলিয়া যাইত তখন যে তাহাদের একবার মুখ খুলিয়া স্মরণ করাইয়া দেওয়া, তাহাও
সে করিত না। সে পরের ঘরের দাসদাসী এবং কর্তাগৃহিণীদের অনুধহের উপর নির্ভর করিয়া বাস
করিতেছে, এই সংস্কার তাহার মনে বদ্ধমূল হইতেছিল। কিন্তু এরুপ ভাবটাও শাশুড়ির সহ্য হইত না।
যদি আহারের প্রতি বধূর কোনো অবহেলা দেখিতেন তবে শাশুড়ি বলিতেন, “নবাবের বাড়ির
মেয়ে কিনা! গরিবের ঘরের অন্ন ওঁর মুখে রোচে না।' কখনো-বা বলিতেন, “দেখো-না একবার,
ছিরি হচ্ছে, দেখো না, দিনে দিনে যেন পোড়াকাঠ হয়ে যাচ্ছে ।

রোগ যখন গুরুতর হইয়া উঠিল তখন শাশুড়ি বলিলেন, “ওর সমস্ত ন্যাকামি ।' অবশেষে একদিন
নিরু সবিনয়ে শাশুড়িকে বলিল, “বাবাকে আর আমার ভাইদের একবার দেখব, মা।”

শাশুড়ি বলিলেন, 'কেবল বাপের বাড়ি যাইবার ছল ।”
কেহ বলিলে বিশ্বাস করিবে না- যেদিন সন্ধ্যার সময় নিরুর শ্বাস উপস্থিত হইল সেইদিন প্রথম ডাক্তার
দেখিল এবং সেইদিন ডাক্তারের দেখা শেষ হইল।

বাড়ির বড়ো বউ মরিয়াছে, খুব ধুম করিয়া অস্ত্েষ্টিক্রিয়া সম্পন্ন হইল। প্রতিমা-বিসর্জনের সমারোহ
সম্বন্ধে জেলার মধ্যে রায়চৌধুরীদের যেমন লোকবিখ্যাত প্রতিপত্তি আছে, বড়োবউয়ের
সত্কার সম্বন্ধে রায়বাহাদুরদের তেমনি একটি খ্যাতি রটিয়া গেল- এমন চন্দনকাষ্ঠের চিতা এ
মুলুকে কেহ কখনও দেখে নাই। এমন ঘটা করিয়া শ্রাদ্ধও কেবল রায়বাহাদুরদের বাড়িতেই সম্ভব,
এবং শুনা যায়, ইহাতে তাহাদের কিঞ্চিৎ খণ হইয়াছিল ।

ফর্মা-৪, মাধ্যমিক বাংলা সাহিত্য: ঈ৯ম-১০ শ্রেণি