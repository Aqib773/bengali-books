২০১৮

বোশেখ
আল মাহমুদ

[কবি-পরিচিতি : আল মাহমুদ ১৯৩৬ সালে ব্রাহ্মণবাড়িয়া জেলার মোড়াইল গ্রামে জনগ্রহণ করেন। তার
প্রকৃত নাম মীর আবদুস শুকুর আল মাহমুদ। তিনি দীর্ঘকাল সাংবাদিকতা পেশার সঙ্গে জড়িত ছিলেন।
পরে তিনি বাৎলাদেশ শিল্পকলা একাডেমিতে যোগদান করেন এবং পরিচালকের পদ থেকে অবসর গ্রহণ করেন।
মুক্তিযুদ্ধ তাকে বিশেষভাবে অনুপ্রাণিত করে। স্বাধীনতার পর তিনি “দৈনিক গণকণ্ঠ* পত্রিকার সম্পাদক
নিযুক্ত হন। তার কবিতায় লোকজ শব্দের সুনিপুণ প্রয়োগ যেমন লক্ষণীয় তেমনি রয়েছে এঁতিহ্যপ্্রীতি।
তার প্রকাশিত কাব্গ্রন্থ : লোক লোকান্তর, কালের কলস, সোনালী কাবিন, মায়াবী পর্দা দুলে ওঠো,
আরব্য রজনীর রাজহাস, বখতিয়ারের ঘোড়া ইত্যাদি। কথাসাহিত্য : পানকৌড়ির রক্ত, পাখির কাছে ফুলের
কাছেতার শিশুতোষ কবিতার বই।]

যে বাতাসে বুনোহাসের ঝাঁক ভেঙে যায়
নুইয়ে দেয় টেলিগ্রাফের থামগুলোকে।

সেই পবনের কাছে আমার এই মিনতি
তিষ্ঠ হাওয়া, তিষ্ঠ মহাপ্রতাপশালী,
গরিব মাঝির পালের দড়ি ছিড়ে কী লাত?
কী সুখ বলো গুঁড়িয়ে দিয়ে চাষির ভিটে?

বেগুন পাতার বাসা ছিড়ে টুনটুনিদের
উল্টে ফেলে দুঃখী মায়ের ভাতের হাড়ি
হে দেবতা, বলো তোমার কী আনন্দ,
কী মজা পাও বাবুই পাখির ঘর উড়িয়ে?

সেই মহাবীর হনুমানের পিতা তুমি?
কালিদাসের মেঘদূতে যার কথা আছে
তুমিই নাকি সেই দয়ালু মেঘের সাথী?

তবে এমন নিঠুর কেন হলে বাতাস
কিন্তু যারা লোক ঠকিয়ে প্রাসাদ গড়ে
তাদের কোনো ইট খসাতে পারলে নাতো।