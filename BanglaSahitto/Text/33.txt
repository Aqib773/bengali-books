২০১৮

বনমানুষ ১২৩

আন্তঃধার্মিক পোশাকে মানুষের চেহারা হলেও যে-কোনো দিকের চাকু খাওয়ার ভয় আছে আমার।
মুসলমান মোটেই না। আমার বিপদ বরং বেশি। আমাকে হিন্দু ঠাওরালে, আর হিন্দু মুসলমান
ঠাওরালেই হলো!

ভয়ে বুকটা দুরুদুরু করে। মন ইতিমধ্যে বিদ্রোহ ঘোষণা করেছে। একশো তিরিশ টাকার চাকরিটার
ভার ছেড়ে দিই পাদুটোর ওপর শুধু তাই নয়, মনের বিরুদ্ধে সমস্ত দেহের ভারটাও ।

এক রাস্তা থেকে অন্য রাস্তায় পা দিয়ে থমকে দীড়াই। কাছাকাছি একটা প্রাণীও দেখছি না যে!
বুকের ভেতরটা দুলে ওঠে। সুমুখের একটা দোতলা বাড়ির দিকে চোখ পড়তেই দেখি, জানালা দিয়ে
মুখ বাড়িয়ে কয়েকজন কী যেন দেখছে রাস্তার দিকে। ওপর থেকে নিচের দিকে চোখ নামাতেই
চোখ ফিরে আসে,পায়ের তলা থেকে মাটি সরে যায়। গায়ের রোম কীটা দিয়ে ওঠে । চিনতে ভুল
হয় না। মানুষ! হুমড়ি খেয়ে পড়ে আছে রক্তাক্ত মানুষ রক্তের রাঙা স্রোত ড্রেনে গিয়ে মিশেছে।

নিমেষে পেছন ঘুরে অন্য পথ ধরি। গাড়ির আওয়াজ পেয়েও তাকাই না ফিরে। কিন্তু কে যেন
গর্জে ওঠে, “ায়রো ।

দুজন সার্জেন্ট রিভলবার হাতে এগিয়ে আসে । আমাকে তন্নতন্ন করে খুঁজে দেখে তারা । কিন্তু ফাসাতে
পারে না। নিয়োগপত্রটা পকেটেই ছিল। সেটা দেখিয়ে রেহাই পেয়ে যাই।

এবার আরেকটা রাস্তা ধরে হাটি। হাঁটি সুমুখে পেছনে চেয়ে। মারটা নাকি পেছন থেকেই আসে।
এক একজন লোক চলে যায় পাশ কেটে, মনে হয় এক-একটা ফীড়া কেটে যায় আমার ৷ আমার
সতর্ক চোখদুটো আড়চোখে তাকায় সবার দিকে । কিন্তু তারাও যে সতর্কদৃষ্টি মেলে আমারই দিকে
তাকায়! আমাকে-আমার হাত দুটোকেই বোধহয় তাদের ভয়। তাদের ভীত চাউনি দেখে অনুমান
করতে কষ্ট হয় না। আমিও আমার অনুগত হাত দুটো ছাড়া আর কারো হাতকে বিশ্বাস করতে পারি না।

কিছুদূর আগে ডানদিকে একটা পাশগলি। গলির মুখে তিনটে লোক। তাদের পোশাক দেখে চমকে
উঠি। তাদের ভাবগতিকও কেমন যেন সুবিধের মনে হচ্ছে না। আমার বুকের ভেতরটা টিপটিপ
শুরু হয়েছে। আশেপাশে লোকজন নেই। পেছনে তাকিয়ে দেখি এক ত্যাংলো ইন্ডিয়ান তরুণী
উচু-গোড়ালি জুতো পায়ে আসছে গট্গট্‌ করে । আমার মাথায় হঠাৎ একটা বুদ্ধি খেলে যায় । আমি
পেছন ফিরে দীড়িয়ে যাই। গলির মুখের লোকগুলোকে বোঝাতে চাই,আমি তরুণীটির জন্যেই অপেক্ষা
করছি। তারই সাথী আমি । কিন্তু তারা বুঝতে চাইলে হয়। আমার যেরকম গায়ের রঙ! অবশ্য
এরকম রঙের ত্যাংলো-ইন্ডিয়ানের অভাব নেই কলকাতা শহরে ।

আমার পোশাক দেখে লোকগুলো না হয় আমাকে ত্যাংলো-ইন্ভিয়ান ঠাওরাল। কিন্তু তরুণীটিকে কী
বোঝাব? আমাকে এখানে দীঁড়িয়ে থাকতে দেখে কী মনে করবে সে?

আমি উবু হয়ে বা-পায়ের জুতো খুলি। জুতোর ভেতর কীকর ঢুকেছে এমনি ভান করে জুতোটা উপুড়
করে ঝেড়ে নিই কয়েকবার । তারপর আবার পায়ে ঢুকাই। তরুণীটি আমার কাছে এসে গেছে।
জুতোর ফিতে বাঁধা শেষ করে এবার তার পাশাপাশি চলতে শুরু করি। এখন ঠিক মনে হচ্ছে রাস্তা
দিয়ে হেটে যাচ্ছে এক আ্যাংলো-ইন্ডিয়ান দম্পতি । অন্যের কী মনে হচ্ছে জানি না। আমার কিন্ত
ওরকমই মনে হচ্ছে। এক-পা-দুপা করে গলির মুখ পার হয়ে যাই।