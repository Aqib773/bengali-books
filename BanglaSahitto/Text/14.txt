মমতাদি ১০৫

একটি ছেলে। স্বামীর চাকরি নেই চার মাস, সংসার আর চলে না, সে তাই পর্দা ঠেলে উপার্জনের জন্য
বাইরে এসেছে। এই তার প্রথম চাকরি । মাইনে? সে তা জানে না। দুবেলা রেঁধে দিয়ে যাবে,
কিন্তু খাবে না।

পনের টাকা মাইনে ঠিক হলো। সে বোধহয় টাকা বারো আশা করেছিল, কৃতজ্ঞতায় দুচোখ
সজল হয়ে উঠল । কিন্তু সমস্তটুকু কৃতজ্ঞতা সে নীরবেই প্রকাশ করল, কথা কইল না।

মা বললেন, আচ্ছা, তুমি কাল সকাল থেকে এসো।
সে মাথা হেলিয়ে সম্মতি জানিয়ে তৎক্ষণাৎ চলে গেল । আমি গেটের কাছে তাকে পাকড়াও করলাম।
শোন। এখুনি যাচ্ছ কেন? রান্নাঘর দেখবে না? আমি দেখিয়ে দিচ্ছি এসো ।

কাল দেখবো,বলে সে এক সেকেন্ড দীড়াল না, আমায় তুচ্ছ করে দিয়ে চলে গেল। ওকে আমার
ভালো লেগেছিল, ওর সঙ্গে ভাব করতে ব্যস্ত হয়ে উঠেছিলাম, তবু, আমি ক্ষুণ্ন হয়ে মার কাছে
গেলাম । একটু বিস্মিত হয়েও। যার অমন মিষ্টি গলা, চোখে মুখে যার উপচে পড়া ম্রেহ, তার ব্যবহার
এমন রূঢ!

মা বললেন, পিছনে ছুটেছিলি বুঝি ভাব করতে? ভাবিস না, তোকে খুব ভালোবাসবে । বার বার
তোর দিকে এমন করে তাকাচ্ছিলো!

শুনে খুশি হলাম। রীধুনী পদপ্রার্থিনীর গ্নেহ সেদিন অমন কাম্য মনে হয়েছিল কেন বলতে পারি না।

পরদিন সে কাজে এল। নীরবে নতমুখে কাজ করে গেল। যে বিষয়ে উপদেশ পেল পালন করল,
যে বিষয়ে উপদেশ পেল না নিজের বুদ্ধি খাটিয়ে সুন্দরভাবে সম্পন্ন করল- অনর্থক প্রশ্ন করল না,
নির্দেশের অভাবে কোনো কাজ ফেলে রাখল না। সে যেন বহুদিন এ বাড়িতে কাজ করছে বিনা আড়ম্বরে
এমন নিখুঁত হলো তার কাজ।

কাজের শৃঙ্খলা ও ক্ষিপ্রতা দেখে সকলে তো খুশি হলেন, মার ভবিষ্যৎ বাণী সফল করে সে যে
আমায় খুব ভালোবাসবে তার কোনো লক্ষণ না দেখে আমি হলাম ক্ষুগ্ন। দুবার খাবার জল চাইলাম,
চার পাচ বার রান্নাঘরে গিয়ে দাড়ালাম, কিন্তু কিছুতেই সে আমায় ভালোবাসল না। বরং
রীতিমতো উপেক্ষা করল। শুধু আমাকে নয় সকলকে। কাজগুলিকে সে আপনার করে নিল, মানুষগুলির
দিকে ফিরেও তাকাল না। মার সঙ্গে মৃদুস্বরে দু একটি দরকারী কথা বলা ছাড়া ছটা থেকে বেলা
সাড়ে দশটা অবধি একবার কাশির শব্দ পর্যন্ত করল না। সে যেন ছায়াময়ী মানবী, ছায়ার মতোই
ম্লানিমার এশ্বর্ষে মহীয়সী কিন্তু ধরাছৌয়ার অতীত শব্দহীন অনুভূতিহীন নির্বিকার ।

রাগ করে আমি স্কুলে চলে গেলাম । সে কি করে জানবে মাইনে করা রীধুনীর দূরে থাকাটাই সকলে
তার কাছে আশা করছে না, তার সঙ্গে কথা কইবার জন্য বাড়ির ছোটকর্তা ছটফট করেছে!

সপ্তাহখানেক নিজের নতুন অবস্থায় অভ্যস্ত হয়ে যাওয়ার পর সে আমার সঙ্গে ভাব করল ।

ফর্মা-১৪, মাধ্যমিক বাংলা সাহিত্য: ঈ৯ম-১০ শ্রেণি