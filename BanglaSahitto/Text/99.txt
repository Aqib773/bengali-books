২০১৮

তথ্য প্রযুক্তি

মুহম্মদ জাফর ইকবাল

[লেখক-পরিচিতি : মুহম্মদ জাফর ইকবালের জন্ম ১৯৫২ সালে সিলেট শহরে । তীর গ্রামের বাড়ি নেত্রকোনা
জেলায়। তিনি ঢাকা বিশ্ববিদ্যালয়ে পর্দ্থবিজ্ঞানে পড়াশোনা করেছেন যুক্তরাষ্ট্রে দীর্ঘ আঠারো বছর থেকে
তিনি দেশে ফিরে শাহজালাল বিজ্ঞান ওপ্রযুক্তি বিশ্ববিদ্যালয়ে কম্পিউটার সায়েন্স ত্যান্ড ইঞ্জিনিয়ারিং বিভাগে
যোগ দেন। তিনি শিশু-কিশোরদের জন্যে লেখালেখি করেন। বিজ্ঞান বিষয়ক লেখার জন্যে তাকে ২০০৪
সালে বাংলা একাডেমি সাহিত্য পুরস্কার দেওয়া হয়। তার রচিত গ্রন্থের মধ্যে 'আমি তপু* বৃষ্টির ঠিকানা”
'পোজেন্ নেবুলা" নিঃসঙ্গ এহচারী' 'নিতু ও তার বন্ধরা' ক্রমিয়াম অরণ্য" ও “দীপু নম্বর টু” উল্লেখযোগ্য |]

বর্তমান পৃথিবীটা হচ্ছে তথ্য প্রযুক্তির পৃথিবী । কথাটা যে সত্যি সেটা খুব সহজেই প্রমাণ পাওয়া যায়।
আজ থেকে এক যুগ আগে কারো কোনো তথ্যের প্রয়োজন হলে মানুষ বই খুলে দেখত- এখন আর
কেউ সেটা করে না। যখন কারো তথ্যের প্রয়োজন হয় সে কম্পিউটারের সামনে বসে, কী-বোর্ডে দুই
একটি টোকা দেয়, মাউসে কয়েকবার ক্লিক করে । সাথে সাথে তথ্য চোখের পলকে তার কাছে চলে
আসে-তথ্যটি পাশের রাস্তা থেকে এসেছে নাকি পৃথিবীর অন্য পাশ থকে এসেছে সেটা আজকাল
কেউ জানতেও চায় না। জানার প্রয়োজনও নেই। কারণ পুরো পৃথিবীটা এখন সবার হাতের মুঠোয়
চলে এসেছে। এই আসাধারণ ব্যাপারটি ঘটা সম্ভব হয়েছে তথ্য প্রযুক্তির একটা বিপ্লবের কারণে ।

তথ্য প্রযুক্তি নামে সারা পৃথিবীতে যে বিপ্রবটি ঘটেছে তার পিছনে যে যন্ত্রটি কাজ করছে তার নাম
ডিজিটাল কম্পিউটার । কম্পিউটারের ভেতরকার ইলেকট্রনিক প্রক্রিয়া করার জন্যে সন্তাব্য সব
সিগনাল ব্যবহার না করে সুনির্দিষ্ট কিছু সিগনাল বা ডিজিটাল সিগনাল ব্যবহার করা হয় বলে
এর নাম ডিজিটাল কম্পিউটার । আমাদের বর্তমান পৃথিবী এমন একটা পর্যায়ে পৌছেছে যে, এখন
খুব কম লোকই খুঁজে পাওয়া যাবে যার জীবনকে কোনো না কোনোভাবে কম্পিউটার স্পর্শ করে নি।
হিসেবনিকেশ করতে কম্পিউটারের দরকার হয়, ব্যবসাপাতিতে কম্পিউটার দরকার হয়, এমনকি শিল্প-
সাহিত্য বা বিনোদন করতেও আজকাল কম্পিউটারের দরকার হয়। ১৯৭৭ সালে ভয়েজার ১ আর
২ নামে দুটো মহাকাশযান সৌর-জগতে তাদের যাত্রা শুরু করেছিল। সৌরজগৎ পাড়ি দেবার সময়
মহাকাশযান দুটো গ্রহগুলোর পাশে দিয়ে গিয়েছে এবং যাবার সময় সেই গ্রহগুলো সম্পর্কে নানা তথ্য
পৃথিবীতে পাঠিয়েছে। ছোট একটি যন্ত্র হয়েও পৃথিবীর গবেষকদের কাছে সবচেয়ে বেশি তথ্য
পাঠানোর কৃতিতৃটুকু ভয়েজার মহাকাশযানগুলোকে দেওয়া হয়। এই চমকপ্রদ

পিছনে ছিল একটা কম্পিউটার, যেটি ভয়েজার মহাকাশযানকে সৌরজগতের ভেতর দিয়ে উড়িয়ে নিয়ে
গেছে, তথ্য সংগ্রহ করেছে এবং নিখুঁতভাবে সেই তথ্য পৃথিবীতে পাঠিয়েছে। কেউ যেন মনে না করে
যে, ভয়েজার মহাকাশযানের কম্পিউটার বুঝি ছিল অসাধারণ কোনো কম্পিউটার । বস্তুত সেগুলো ছিল
খুবই সাধারণ কম্পিউটার । সত্যি কথা বলতে কি আমরা এখন যে কম্পিউটার ব্যবহার করি তার
তুলনায় ১৯৭৭ সালের সেই কম্পিউটার ছিল প্রায় একটা খেলনার মতো । তারপরেও সেটি অসাধ্য
সাধন করেছিল, কারণ বিজ্ঞানীরা পৃথিবীতে বসে যখন যেভাবে প্রয়োজন তখন সেভাবে প্রোগ্রাম করে
কম্পিউটারটিতে পাঠাতেন। কম্পিউটারটিও তাই যখন যেরকম প্রয়োজন সেভাবে তার দায়িত্ব পালন
করত। অন্য যে-কোনো যন্ত্র থেকে সে কারণে কম্পিউটার আলাদা এবং এটাই কম্পিউটারের সবচেয়ে
বড় শক্তি। একটা কম্পিউটারকে কোন কাজে ব্যবহার করা হবে সেটা নির্ভর করে মানুষের ওপরে ।
একজন মানুষ যত সৃজনশীল হবে কম্পিউটারের কাজকর্ম হবে তত চমকপ্রদ ।