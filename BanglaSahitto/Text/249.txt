২০১৮

মাধ্যমিক বাংলা সাহিত্য ৩৫

মনে মনে বারংবার বলিতে লাগিল, ভাগ্যিমানী মা, তুমি সগ্যে যাচ্চো-আমাকেও আশীর্বাদ
করে যাও, আমিও যেন এমনি কাগালীর হাতের আগুনটুকু পাই। ছেলের হাতের আগুন! সে ত
সোজা কথা নয়! স্বামী, পুত্র, কন্যা, নাতি, নাতনী, দাস, দাসী পরিজন-সমস্ত সংসার উজ্জ্বল
রাখিয়া এই যে স্বর্গারোহণ- দেখিয়া তাহার বুক ফুলিয়া ফুলিয়া উঠিতে লাগিল, এ সৌভাগ্যের
সে যেন আর ইয়ত্তা করিতে পারিল না। সদ্য-প্রজুলিত চিতার অজস্র ধুঁয়া নীল রঙের ছায়া ফেলিয়া
ঘুরিয়া ঘুরিয়া আকাশে উঠিতেছিল, কাঙালীর মা ইহারই মধ্যে ছোট একখানি রথের চেহারা যেন
স্পষ্ট দেখিতে পাইল । গায়ে তাহার কত না ছবি আীকা, চূড়ায় তাহার কত না লতাপাতা জড়ানো ।
ভিতরে কে যেন বসিয়া আছে-মুখ তাহার চেনা যায় না, কিন্তু সিঁথায় তীহার সিঁদুরের রেখা,
পদতল- দুটি আলতায় রাঙানো । উ্ধ্বদৃষ্টে চাহিয়া কাঙালীর মায়ের দুই চোখে অশ্রুর ধারা
বহিতেছিল, এমন সময়ে একটি বছর চোদ্দ-পনরর ছেলে তাহার আঁচলে টান দিয়া কহিল, হেথায়
তুই দীড়িয়ে আছিস মা, ভাত রীধবি নে?

মা চমকিয়া ফিরিয়া চাহিয়া কহিল, রীধবো”খন রে! হঠাৎ উপরে অঙ্গুলি নির্দেশ করিয়া ব্যগ্রস্বরে
কহিল, দ্যাখ দ্যাখ বাবা,_বামুন-মা ওই রথে চড়ে সগ্যে যাচ্ছে !

ছেলে বিস্ময়ে মুখ তুলিয়া কহিল কৈ? ক্ষণকাল নিরীক্ষণ করিয়া শেষে বলিল, তুই ক্ষেপেছিস! ও
ত ধুয়া! রাগ করিয়া কহিল, বেলা দুপুর বাজে, আমার ক্ষিদে পায় না বুঝি? এবং সঙ্গে সঙ্গে মায়ের
চোখে জল লক্ষ করিয়া বলিল, বামুনদের গিন্নি মরছে, তুই কেন কেঁদে মরিস মা?

কাঙালীর মার এতক্ষণে ইশ হইল। পরের জন্য শ্বশানে দীড়াইয়া এইভাবে অশ্রপাত করায় সে
মনে মনে লজ্জা পাইল, এমন কি, ছেলের অকল্যাণের আশঙ্কায় মুহূর্তে চোখ মুছিয়া ফেলিয়া
একটুখানি হাসিবার চেষ্টা করিয়া বলিল, কীদব কিসের জন্যে রে !_ চোখে ধো লেগেছে বৈ ত নয় !

হাঃ-ধো লেগেছে বৈ ত না ! তুই কাঁদতেছিলি !

মা আর প্রতিবাদ করিল না। ছেলের হাত ধরিয়া ঘাটে নামিয়া নিজেও স্রান করিল, কাঙালীকেও স্ত্রান
করাইয়া ঘরে ফিরিল,_শ্বশান-সৎকারের শেষটুকু দেখা আর তার ভাগ্যে ঘটিল না।

সন্তানের নামকরণকালে পিতামাতার মুঢ়ুতায় বিধাতাপুরুষ অন্তরীক্ষে থাকিয়া অধিকাংশ সময়ে
শুধু হাস্য করিয়াই ক্ষান্ত হন না, তীব্র প্রতিবাদ করেন। তাই তাহাদের সমস্ত জীবনটা তাহাদের
নিজের নামগুলোকেই যেন আমরণ ভ্যাঙচাইয়া চলিতে থাকে । কাঙালীর মার জীবনের ইতিহাস
ছোট, কিন্তু সেই ছোট্ট কাঙালজীবনটুকু বিধাতার এই পরিহাসের দায় হইতে অব্যাহতি লাভ
করিয়াছিল। তাহাকে জন্ম দিয়া মা মরিয়াছিল, বাপ রাগ করিয়া নাম দিল অভাগী | মা নাই, বাপ
নদীতে মাছ ধরিয়া বেড়ায়, তাহার না আছে দিন, না আছে রাত। তবু যে কি করিয়া ক্ষুদ্র অভাগী
একদিন কাগালীর মা হইতে বাঁচিয়া রহিল সে এক বিস্ময়ের বস্ত। যাহার সহিত বিবাহ হইল তাহার
নাম রসিক বাঘ, বাঘের অন্য বাঘিনী ছিল, ইহাকে লইয়া সে গ্রামান্তরে উঠিয়া গেল, অভাগী তাহার
অভাগ্য ও শিশুপুত্র কাঙীলীকে লইয়া গ্রামেই পড়িয়া রহিল।