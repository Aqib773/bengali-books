শিক্ষা ও মনুষ্যত্ব

মোতাহের হোসেন চৌধুরী

[লেখক-পরিচিতি : মোতাহের হোসেন চৌধুরী ১৯০৩ সালে কুমিল্লায় জন্ুগ্রহণ করেন। তাঁর পৈতৃক
নিবাস নোয়াখালী জেলার কাঞ্চনপুর গ্রামে । তিনি ঢাকা বিশ্ববিদ্যালয় থেকে ১৯৪৩ সালে বাংলায় এম.এ.
পাস করেন । কর্মজীবনে তিনি বাংলা ভাষা ও সাহিত্যের অধ্যাপক ছিলেন। একজন সংস্কৃতিবান ও মার্জিত
বুচিসম্পন্ন ব্যক্তি হিসেবে তিনি খ্যাত ছিলেন। ঢাকা থেকে প্রকাশিত “শিখা” পত্রিকার সঙ্গে তিনি যুক্ত ছিলেন।
তার লেখায় মননশীলতা ও চিন্তার স্বচ্ছন্দ প্রকাশ ঘটেছে। তার গদ্যে প্রমথ চৌধুরীর প্রভাব লক্ষণীয় । মূলত
গদ্যকার হলেও তিনি বেশ কিছু কবিতাও রচনা করেন। তীর প্রবন্বগ্রস্থ সংস্কৃতি কঘ? বাংলা সাহিত্যের
মননশীল প্রবন্ধ-ধারায় একটি উল্লেখযোগ্য সংযোজন । তার মৃত্যুর পর গ্রন্থটি প্রকাশিত হয় । সভ্যতা ও সুখ
তার দুটি অনুবাদগ্রস্থ। ১৯৫৬ সালের ১৮ই সেপ্টেম্বর তিনি পরলোকগমন করেন |]

মানুষের জীবনকে একটি দোতলা ঘরের সঙ্গে তুলনা করা যেতে পারে। জীবসত্তা সেই ঘরের নিচের
তলা, আর মানবসত্তা বা মনুষ্যত্ব ওপরের তলা । জীবসত্তার ঘর থেকে মানবসত্তার ঘরে উঠবার মই
হচ্ছে শিক্ষা। শিক্ষাই আমাদের মানবসত্তীর ঘরে নিয়ে যেতে পারে। অবশ্য জীবসত্তার ঘরেও সে কাজ
করে; ক্ষুৎপিপাসার ব্যাপারটি মানবিক করে তোলাই, তার অন্যতম কাজ। কিন্তু তার আসল কাজ হচ্ছে
মানুষকে মনুষ্যত্বলোকের সঙ্গে পরিচয় করিয়ে দেওয়া । অন্য কথায়, শিক্ষার যেমন প্রয়োজনের
দিক আছে, তেমনি অপ্রয়োজনীয় দিকও আছে। আর অপ্রয়োজনের দিকই তার শ্রেষ্ঠ দিক। সে
শেখায় কী করে জীবনকে উপভোগ করতে হয়,কী করে মনোমালিক হয়ে অনুভূতি ও কল্পনার রস
আস্বাদন করা যায়। শিক্ষার এ দিকটা যে বড় হয়ে ওঠে না, তার কারণ ভুল শিক্ষা ও নিচের
তলায় বিশৃঙ্খল জীবসত্তার ঘরটি এমন বিশৃঙ্খল হয়ে আছে যে, হতভাগ্য মানুষকে সব সময়ই
সে সম্বন্ধে সচেতন থাকতে হয়। ওপরের তলার কথা সে মনেই আনতে পারে না । অর্থচিন্তার নিগড়ে
সকলে বন্দি। ধনী-দরিত্র সকলেরই অন্তরে সেই একই ধ্বনি উদ্িত হচ্ছে : চাই, চাই, আরও চাই।
তাই অন্রচিত্তা তথা অর্থচিন্তা থেকে মানুষ মুক্তি না পেলে, অর্থসাধনাই জীবনসাধনা নয়- একথা
মানুষকে ভালো করে বোঝাতে না পারলে মানবজীবনে শিক্ষা সোনা ফলাতে পারবে না। ফলে শিক্ষার
সুফল হবে ব্যক্তিগত, এখানে সেখানে দুএকটি মানুষ শিক্ষার আসল উদ্দেশ্যটি উপলব্ধি করতে
পারবে, কিন্তু বেশির ভাগ লোকই যে তিমিরে সে তিমিরেই থেকে যাবে ।

তাই অন্চিন্তার নিগড় থেকে মানুষকে মুক্তি দেওয়ার যে চেষ্টা চলেছে তা অভিনন্দনযোগ্য। কিন্তু লক্ষ্য
সম্বন্ধে সচেতন না থাকলে সে চেষ্টাও মানুষকে বেশি দূর নিয়ে যেতে পারবে বলে মনে হয় না।
কারারুদ্ধ আহারতৃপ্ত মানুষের মূল্য কতটুকু? প্রচুর অন্নবস্ত্র পেলে আলো হাওয়ার স্বাদবঞ্চিত মানুষ
কারাগারকেই স্বর্গতুল্য মনে করে। কিন্তু তাই বলে যে তাসত্যসত্যই স্বর্গ হয়ে যাবে, তা নয়।
বাইরের আলো হাওয়ার স্বাদ পাওয়া মানুষ প্রচুর অন্নবস্ত্র পেলেও কারাগারকে কারাগারই মনে করবে,
এবং কী করে তা থেকে মুক্তি পাওয়া যায় তাই হবে তার একমাত্র চিন্তা । আকাশ-বাতাসের ডাকে
যে পক্ষী আকুল, সে কি খাঁচায় বন্দি হবে সহজে দানাপানি পাওয়ার লোভে? অন্নবস্তের প্রাচর্ের চেয়েও
মুক্তি বড়, এই বোধটি মানুষের মনুষ্যত্বের পরিচায়ক ।