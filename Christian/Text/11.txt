২০১৮

বিবেকের নিরব কণ্ঠস্বর ১০৩

বিবেকের গঠন

পূর্বেই উল্লেখ করা হয়েছে যে, মূল্যবোধ ও বিবেকের মধ্যে একটা সম্পর্ক রয়েছে। এই দুইটি একে অপরকে
প্রভাবিত করে, মানুষের নৈতিকতাবোধ ও ব্যক্তিত্ব গঠনে অবদান রাখে । যেহেতু মানুষের মূল্যবোধ দুইভাবে
গঠিত হয় অর্থাৎ সে অন্তর্নিহিত ও বহিরাগত মূল্যবোধের সৃষ্টি করে, তাই মানুষের বিবেক গঠিত হয় প্রধানত:
দুইটি উপায়ে: অন্তর্নিহিত নৈতিক মূল্যবোধ এবং বহিরাগত মূল্যবোধ দ্বারা |

ক. অন্তর্নিহিত বিবেক

ঈশ্বর প্রত্যেক মানুষকে তার উত্তমতা ও সৌন্দর্য দান করেছেন (আদিপুস্তক ৩:২৬) | ফলে প্রত্যেক মানুষের
মধ্যেই ঈশ্বর প্রদত্ত বিবেচনা শক্তি রয়েছে, যার ফলে সে চিনে নিতে পারে নৈতিক মূল্যবোধসমূহঃ বিচার
সে অনুসারে সে সিদ্ধান্ত নিতে পারে । নিজের বিবেকের সিদ্ধান্ত অনুসারেই সে কাজ করে । এই ক্ষেত্রে যে
ব্যক্তি যত বেশি ঈশ্বর ভীরু, ধর্মপরায়ণ ও পবিত্র হয়, তার বিবেক তত সুন্দর হয় । রাজা সলোমনকে এই
ক্ষেত্রে একজন বড় আদর্শ হিসেবে উল্লেখ করা যেতে পারে (১ রাজাবলি ৩:৪-১৪)।

খ. বহির্রভাবিত বিবেক

মূল্যবোধের মতোই আমাদের বিবেকের গঠনে অপরের প্রভাব অপরিসীম | পরিবার, সমাজ, রাষ্ট্র, ধর্ম, দেশীয়
ও বিশ্ব-সংস্কৃতির মূল্যবোধ চেতনা এবং নৈতিক মানদগুসমূহ আমাদের বিবেকের গঠন প্রক্রিয়ায় যথেষ্ট
প্রভাব বিস্তার করে । পারিবারিক ও সামাজিক ধর্মীয় চর্চা, ঈশ্বর প্রেম ও মানব প্রেম, সুন্দর বিবেক গঠনে
সাহায্য করে । অন্যদিকে পরিবার, সমাজ, রাষ্ট্র ও বিশ্ব সংস্কৃতির নেতিবাচক নিয়ম-নীতি মানুষের সুন্দর ও
পবিত্র বিবেক গঠন বাধাগ্রস্ত করে | উদাহরণ হিসেবে উল্লেখ করা যেতে পারে যে, কন্যা শিশুর প্রতি নেতিবাচক
মনোভাবের কারণে অনেক গর্ভস্থ কন্যাশিশুকে হত্যা করা হচ্ছে । অনেক রাষ্ট্রে গর্ভপাতের মাধ্যমে নরহত্যার
অপরাধকে আইন-সিদ্ধ করা হয়েছে । চীন দেশের এক-সন্তান নীতির কারণে প্রতি বছর কোটি কোটি মানব-
ভ্রণ হত্যা করা হচ্ছে। পতিতাবৃত্তির মতো ঘৃণ্য মন্দ কাজকে বিশ্বের প্রায় সব দেশেই রাষ্ত্রীয় আইনে বৈধতা
দেওয়া হয়েছে ইত্যাদি । ফলে এসব পাপ কাজকে অনেকে আজ আর মন্দ কাজ বা পাপ কাজ বলে মনে
করছে না। বহির্রভাবিত ইতিবাচক এবং নেতিবাচক নৈতিক মানদণ্ড আমাদের বিবেকের গঠনকে যথেষ্ট
প্রভাবিত করে ।

ব্যক্তিগত বিবেক

বলা হয়ে থাকে যে, “প্রত্যেক মানুষ তার কাজের জন্যে দায়ী ।” কথাটা মেনে নেবার জন্যে কখনো
কখনো প্রশ্নের উত্তব ঘটতে পারে । পরিপৰ্‌ মানুষ যখন স্বাধীনভাবে তার নিজের সিদ্ধান্ত অনুসারে কোন
কাজ করে তখন সে সম্পূর্ণরূপে সেই কাজের জন্যে দায়ী থাকে । কিন্ত কখনো কখনো কিছু মানুষ স্বেচ্ছায়
স্বাধীনভাবে কিছু কাজ করে না । হয় সে কর্তৃপক্ষের বা গুরুজনের আদেশের বশবর্তী হয়ে কোন কাজ করছে
নতুবা কারো প্রতি শ্রদ্ধা-ভক্তি বা কারো মনতুষ্টির জন্যে সে কাজ করছে । এরূপ ক্ষেত্রে কোন কাজের জন্যে
সেই ব্যক্তিকে পুরোপুরি দায়ী করা যায় না।