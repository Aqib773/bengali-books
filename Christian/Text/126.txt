অষ্টম অধ্যায়

স্বাধীনতা ও জীবনাহ্বান

ঈশ্বর আমাদেরকে একটা বিশেষ উদ্দেশ্যে এই পৃথিবীতে পাঠিয়েছেন । সারা বিশ্বের জন্য তার একটা
পরিকল্পনা আছে । আমরা ক্ষুদ্রতম হলেও বিশ্বেরই একেকটি অংশ । আমাদেরও কোন না কোন ভূমিকা আছে
এই পৃথিবীতে | কী সেই ভূমিকা? তা আবিষ্কার করার এখনই আমাদের সময় । বিভিন্ন ব্যক্তির জীবনাহ্বান
সম্পর্কে জানা, বিভিন্ন গুরু ব্যক্তির সাথে আলাপ-আলোচনা করা এবং নিজে ব্যক্তিগতভাবে ধ্যান-প্রার্থনা
করার মাধ্যমে আমরা নিজ নিজ জীবনাহ্বান আবিষ্কার করব এবং সেই আহ্বানে সাড়া দেব । এভাবেই
আমাদের জীবনে প্রকৃত সুখ খুজে পাব ।

এই অধ্যায় শেষে আমরা:

* জীবনাহবানের গুরুত্ ব্যাখ্যা করতে পারব ।

০ আমাদের স্বাধীন হওয়ার জন্য ঈশ্বরের আহ্বানের অর্থ ব্যাখ্যা করতে পারব ।
আহ্বানে সাড়া দেওয়ার মাধ্যমে স্বাধীনতা অর্জনের বিষয়টি ব্যাখ্যা করতে পারব ।
০ আহ্বান ও জীবনের পারস্পরিক সম্পৃক্ততা বিশ্লেষণ করতে পারব ।

নিজ আহ্বানের প্রতি দায়বদ্ধতা ব্যাখ্যা করতে পারব ।

* ঈশ্বরের আহ্বানে সাড়া দিয়ে মুক্ত-স্বাধীন মানুষ হবো |

জীবনাহবানের গুরুত্ব

একবার একটি ছোট্ট মেয়ে তার মাকে জিজ্ঞেস করেছিল, সে জীবনে সুখী হতে পারবে কি না এবং স্বাধীনভাবে
জীবন যাপন করতে পারবে কি না । তার মা তাকে উত্তর দিয়েছিলেন, ভবিষ্যতকে দেখা যায় না। ভবিষ্যৎ
সম্পর্কে নিশ্চয়তা দিয়ে কিছু বলা বা করাযায় না। আসলে যে ব্যক্তি যত বেশি নিজের জীবন আহ্বান
সম্বন্ধে সচেতন, সে ব্যক্তি তত বেশি স্বাধীন । জীবনাহ্বান আমাদের প্রত্যেকের জীবনে গুরুত্বপূর্ণ বিষয় ।
আমরা বিভিন্নজন বিভিন্ন আহ্বান পেয়েছি । আমাদের সেই আহ্বান আবিষ্কার করতে হয় এবং সেভাবে
সাড়া দিতে হয় । খ্রিষ্টান হিসেবে আমাদের প্রত্যেকের আহ্বান হলো স্বাধীনতার আহ্বান ।

সুখী জীবন লাভের জন্য ভবিষ্যতের স্বপ্ন দেখা প্রয়োজন | ভবিষ্যৎ সম্বন্ধে সুন্দর আশা ও স্বপ্ন থাকলে, সে
অনুসারে চলতে বা সে লক্ষ্যে পৌছতে সবাই দায়িত্বশীল হবে । নিজের ভবিষ্যতকে গড়ার জন্য প্রত্যেকের
দায়িত্ব আছে। সে দায়িত্ব অনুসারে জীবন যাপন করতে হয় । তবেই প্রত্যেকের জীবন সুখের ও সুন্দর হতে
পারে ।

ভবিষ্যৎ সম্বন্ধে দুই ধরনের ধারণা আছে । কেউ কেউ বলে থাকে, ভবিষ্যৎ বলতে কিছু নেই। তারা
বর্তমানকে সবচেয়ে গুরুত্বপূর্ণ বলে মনে করে এবং বর্তমানকে সর্বশক্তি দিয়ে উপলব্ধি ও উপভোগ করে।
অনাগত ভবিষ্যতকে নিয়ে দুশ্চিন্তা না করে বর্তমানে সুখী হওয়াটাই তারা অধিকতর গুরুত্বপূর্ণ বলে মনে
করে । অনেক সময় বাস্তবতার কারণে ভবিষ্যতের স্বপ্ন পূরণ হয় না, যেমন একজন মেধাবী ছাত্র ইঞ্জিনিয়ার
হওয়ার স্বপ্ন দেখেছিল কিন্তু দারিদ্র কারণে স্কুল ছেড়ে কাজ করতে হয়েছে । সে এখন গাড়ির গ্যারেজে
কাজ করছে।

ফর্মা নং-১০, খ্রিষ্টধর্ম ও নৈতিক শিক্ষা, ৯ম-১০ শ্রেণি