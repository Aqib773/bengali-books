১০৮ খিষ্টধর্ম ও নৈতিক শিক্ষা

মঙ্গলসমাচারের মূল্যবোধ

পবিত্র মঙ্গলসমাচারের মূল্যবোধসমূহই হলো প্রত্যেক খ্রিষ্টভক্তের মূল্যবোধের উৎস ও আদর্শ । যীশু
নিজেই এই মূল্যবোধগুলো তার শিষ্যদের শিখিয়েছেন এবং তাদের আদেশ দিয়েছেন অন্যদের তা শিক্ষা
দিতে: “তোমরা জগতের সকল মানুষের কাছে যাও . , , এবং আমি তোমাদের যা কিছু করতে নির্দেশ
দিয়েছি, তা তাদের পালন করতে শেখাও” (মঘি ২৮: ১৯-২০)।

পবিত্র মঙ্গলসমাচারের মুল্যবোধগ্ুলোই আমাদের জীবনের নৈতিক মূল্যবোধ ও পবিত্র সুন্দর জীবনের
ভিত্তি ও চালিকাশক্তি । খ্ষ্টভক্তকে তাই বিশ্বস্তভাবে যীশুর বাণী পাঠ ও অনুধ্যান করে যীশুর শেখানো
মূল্যবোধগুলোর সাথে পরিচিত হওয়া একান্ত প্রয়োজন এবং সেই অনুসারে জীবন যাপন করা একান্ত প্রয়োজন ।
আমরা যেন যীশুর শেখানো মূল্যবোধগ্তলো আমাদের নিজের করে নেই এবং সেগুলো দ্বারা অনুপ্রাণিত
হয়ে জীবন যাপন করি এ বিষয়ে যীশ্ড বিশেষ গুরুত্ব আরোপ করেন । যীশুর শেখানো মূল্যবোধগ্তলোই
হলো আমাদের জন্যে একমাত্র সত্য, পথ ও পূর্ণ মুক্তির পথ । তাই যীশু বলেন: “আমিই পথ, আমিই সত্য,
আমিই জীবন” (যোহন ১৪: ৬)।

প্রার্থনা

সঠিক বিবেক ও যথাযথ মূল্যবোধ লাভের জন্যে আমাদের কর্তব্য হলো প্রতিদিন ঈশ্বরের কাছে এর
জন্যে প্রার্থনা করা । রাজা সলোমনের সঙ্গে কণ্ঠ মিলিয়ে আমরা প্রতিদিন এভাবে প্রার্থনা করতে পারি :

হে প্রভু, আমাকে তোমার জ্ঞান দান কর যেন আমি সঠিক ও স্পষ্টভাবে ভালো ও মন্দের ব্যবধান চিনতে
পারি এবং সত্য সঠিক পথে প্রতিদিন জীবন যাপন করি ।

কাজ : “নেশা সর্বনাশা জীবন বিনাশকারী” এ শিরোনামের ওপর একটি প্রতিবেদন লিখে শ্রেণিতে উপস্থাপন কর ।

অনুশীলনী

 

 

 

 

বহুনির্বাচনি প্রশ্ন
১. আমাদের বিবেককে কী বলা যায় ?
ক. আমাদের গোপন অস্তঃস্থল খ. আমাদের অধ্যবসায়
গ. আমাদের সুপ্ত প্রতিভা ঘ. আমাদের ধার্মিকতা
২. অতিরিক্ত স্বাধীনচেতা মানুষ কেমন হয় ?
ক. ত্যাগস্বীকার করে না
খ. অল্পতেই ভেঙ্গে পড়ে

গ. অন্যের মতামত গ্রাহ্য করে না
ঘ. অন্যের সমালোচনা করে

২০১৮