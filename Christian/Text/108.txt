৫৬ খ্রিষ্টধর্ম ও নৈতিক শিক্ষা

কে আমাদের প্রকৃত বন্ধু?

বাবা ও মায়ের সম্পর্ক থেকেই আমাদের জন্ম | পিতামাতা, ভাইবোন, আত্মীয় পরিজনদের সাথে আমাদের
প্রথম সম্পর্ক তৈরি হয় । তারপর ধীরে ধীরে আমরা পরিবারের বাইরের অন্য মানুষদের সাথে সম্পর্ক গড়ে
তুলি । বড় হবার সাথে সাথে আমরা বুঝতে পারি একেক জনের সাথে আমাদের একেক রকম হৃদ্যতা গড়ে
ওঠে । শিশু, যুবকযুবতী, প্রাপ্ত বয়স্ক, বৃদ্ধ--সবার জন্য একথা সত্য । পরিবার থেকে শুরু করে খেলার মাঠ,
রাস্তাঘাট, শিক্ষাপ্রতিষ্ঠান, কর্মক্ষেত্র, সামাজিক অনুষ্ঠান--মোটকথা যেখানেই মানুষের সাথে আমাদের ভাবের
আদান প্রদান হবার সুযোগ ও সম্ভাবনা আছে সেখানেই কারো না কারো সাথে আমাদের মনের মিল
হতে পারে । তারপর ধীরে ধীরে তা বন্ধুত্বে পরিণত হতে পারে । ব্যক্তিত্বের ভিন্নতায় বন্ধু হবার জন্য
বয়স, পেশা, শ্রেণি, শিক্ষাগত যোগ্যতা, ভৌগোলিক দূরত্ব কখনো কার্যকরী হতেও পারে আবার না-ও হতে
পারে | কে যে কার বন্ধু হয় তা সুনির্দিষ্ট করে বলা কঠিন। তবে বয়স, পেশা, শ্রেণী, সহপাঠী, সহকর্মী,
পাড়াপ্রতিবেশী বা নিকট অবস্থানের লোকজন, এমনকি নিজ পরিবার ও আত্মীয় স্বজনের মধ্যে এই সুহৃদ
সম্পর্ক গড়ে উঠতে পারে । বন্ধু আসলে আত্মার আত্মীয় । হৃদয়ে বা আত্মায় যার সাথে আমাদের অবিচ্ছেদ্য
বন্ধন তৈরি হয় সেই হলো বন্ধু ৷ গণমাধ্যম ও ত্বরিৎ যোগাযোগের যুগে নানারকম সামাজিক নেটওয়ার্ক
রয়েছে । যেমন, ইন্টারনেট, ফেইসবুক ইত্যাদির মাধ্যমে পৃথিবীর একপ্রান্তের মানুষের সাথে অন্যপ্রান্তের
মানুষের বন্ধুত্ব গড়ে উঠছে । যদিও এই ধরনের বন্ধুত্বে মানুষ নানাভাবে প্রতারিতও হচ্ছে । তাহলে কে
বিশ্বস্ত বন্ধু? বন্ধুত্বের বিশেষ বিশেষ কতকগুলো গুণ নিয়ে এবার আমরা আলোচনা করব, যেগুলো থাকলে
একজনকে আমরা প্রকৃত বন্ধু বলতে পারি ।

ভালোবাসা ও আন্তরিকতা: আমাদের জন্মই ভালোবাসা থেকে । আমাদের জন্ম মানুষকে ভালোবাসার জন্য ।
বন্ধুত্বের মাধ্যমে আমরা সেই ভালোবাসা ও আন্তরিকতা বিনিময় করে থাকি । বন্ধত্বপূর্ণ এ ভালোবাসার
জন্য যীশু বলেছিলেন আমি তোমাদের আর দাস বলছি না বরং বন্ধু বলছি। বন্ধুত্বের বড় শক্তি হলো
ভালোবাসা | ভালোবাসা থাকলে একজন মানুষ যেমনই হোক না কেন তাকে গ্রহণ করতে পারি ।

দরদ ও মমতা: বন্ধুর জন্য বন্ধুর থাকে দরদ ও মমতা । যে-কোন ঘটনায় সে নিজের মতোই তার বন্ধুর
জন্য অনুভব করে । অনুভূতির তীব্রতা বন্ধুত্বের একটি বড় গুণ । দরদ ও মমতায় তার প্রকাশ ঘটে ।

মঙ্গল আকাঙ্্া: সে-ই আমার বন্ধু যার নিরন্তর শুভ কামনায় আমি বেঁচে আছি। বন্ধু আমার জন্য সর্বদা
শুভ কামনা করে । আমার উদ্দেশ্যে তার প্রতিটি কথা ও কাজ আমার মঙ্গল কামনায় নিবেদিত । প্রকৃত
বন্ধু যে কোন অবস্থায় আমার মঙ্গল কামনা করে ।

বিশ্বস্ততা: বিশ্বস্ততা বন্ধুত্বের কেন্দ্রবিন্দু । পরস্পর বিশ্বাস ও বিশ্বস্ততাকে ঘিরে বন্ধুত্বের অন্য গুণগুলো
প্রকাশ পায় ৷ একজন বিশ্বস্ত বন্ধু জীবনের অনেক বড় পাওয়া । মণি-যুক্তার চেয়েও মূল্যবান হলো বিশ্বস্ত
বন্ধু-যার ওপর আস্থা রাখা যায়, নিজের জীবনের একান্ত সুখ দুঃখ মন খুলে সহভাগিতা করা যায় ।

আত্মদান ও সমর্থন: প্রকৃত বন্ধু তার বন্ধুর জন্য জীবন দিতেও প্রস্তুত । যীশু আমদের প্রকৃত বন্ধু ৷ তিনি
আমাদের ভালোবেসে জীবন দিয়েছেন । সব অবস্থায় এক বন্ধু আর এক বন্ধুকে সমর্থন করে । তবে মনে
রাখতে হবে যে প্রকৃত বন্ধু তার বন্ধুর অন্যায় কাজকে সমর্থন করে কখনো তাকে বিপদের দিকে ঠেলে
দেবে না। সমর্থন হতে হবে সত্য ও ন্যায়ের পথে সমর্থন ।

২০১৮