প্রথম অধ্যায়

মুক্তির পথে আহ্বান

ঈশ্বরের অসীম ভলোবাসার প্রকাশ হলো মানুষ । মানুষকে তিনি শ্রেষ্ঠ করেই সৃষ্টি করেছেন। শ্রেষ্ঠ সৃষ্টির জন্য
ঈশ্বরের শ্রেষ্ঠ দান হলো স্বাধীনতা | মানুষ কিন্তু তার স্বাধীনতার অপব্যবহার করে ঈশ্বরের অবাধ্য হলো
ও পাপ করল । সে পাপের দাস হয়ে উঠল । পাপের কারণে সে পরাধীন হয়ে পড়ল । তারপরও ঈশ্বরের কাছ
থেকে মানুষ যে প্রতিশ্রুতি ও আশ্বাস লাভ করেছিল তা হলো মুক্তি বা পরিত্রাণ । ঈশ্বর চেয়েছেন মানুষ
তার একমাত্র পুত্র যীশুকে মুক্তিদাতারূপে গ্রহণ করে ও তার নিজের স্বাধীনতা ব্যবহার করে মুক্তি লাভ
করুক । প্রত্যেক মানুষের মধ্যেই মুক্তিলাভের একটি গভীর আকাঙ্জা রয়েছে ।

এই অধ্যায় পাঠ শেষে আমরা:

* যুক্তির সাধারণ ধারণা ও বৈশিষ্ট্য বর্ণনা করতে পারব ।

* মুক্ত মানুষ হওয়ার উপায়সমূহ বর্ণনা করতে পারব ।

মুক্তি সম্পর্কে খ্িষ্টের শিক্ষাসমূহ বিশ্লেষণ করে নিজেকে মূল্যায়ন ও নিজের কর্তব্য বর্ণনা করতে পারব ।
আদর্শ খ্রিষ্টভক্তের মুক্ত জীবনের ধারণা ব্যাখ্যা করতে পারব ।

মুক্ত-স্বাধীন জীবন যাপনে উদ্বুদ্ধ হবো ।

মুক্তির ধারণা ও বৈশিষ্ট্য

মুক্ত থাকা বা স্বাধীন থাকা মানুষের সহজাত প্রবণতা । সবাই স্বাধীন থাকতে ভালোবাসে ৷ ইতিহাসে আমরা
দেখেছি, একসময় আমাদের দেশ পরাধীন ছিল, আমরা দীর্ঘদিন ব্রিটিশ ও পরে পশ্চিম পাকিস্তানীদের
অধীন ছিলাম । কিন্তু আমাদের দেশের মুক্তিকামী মানুষ দীর্ঘ ৯ মাস রক্তক্ষনী যুদ্ধের মাধ্যমে ৩০ লক্ষ শহিদের
বিনিময়ে বাংলাদেশকে স্বাধীন করেছে। আমাদের স্বাধীনতা দিবস হলো ২৬শে মার্চ। এই দিনটিকে
আমরা জাতীয় দিবস হিসেবে পালন করি । পবিত্র বাইবেবেল থেকে আমরা জেনেছি যে, ইন্রায়েল জাতি
মিশরে বন্দী ছিল। মোশীর মাধ্যমে ঈশ্বর তাদের উদ্ধার করেছেন। মোশীর নেতৃত্বে ইস্রায়েল জাতি প্রতিশ্রন্ত
কানান দেশে গিয়েছে । এই ধারণা থেকে আমরা খানিকটা বুঝতে পারি যে স্বাধীনতার অর্থ হলো পরের
অধীনতা থেকে মুক্ত হয়ে নিজের অধীন থাকা । কিন্তু স্বাধীনতার অর্থ কেবলমাত্র ভৌগোলিকভাবে অন্যের
অধীনতা থেকে মুক্ত থাকাই যথেষ্ট নয়। স্বাধীনতার অর্থ আরও গভীর ও তাৎপর্যপূর্ণ । এখানে ব্যক্তির
বাহ্যিক, আধ্যাত্মিক, জাগতিক ও পারলৌকিক সব ধরনের যুক্তির কথাই বলা হয়েছে । আমাদের বিশ্বাসের
জীবনে স্বাধীনতা বা মুক্তি বলতে আমরা বুঝি সত্যের সাধনায় সফল হওয়া, পাপকে জয় করে ঈশ্বর ও
মানুষকে ভালোবাসার শক্তি অর্জন করা ।

আমাদের খ্রিষ্টীয় বিশ্বাসের জীবনে আমরা প্রথম থেকেই জেনে এসেছি যে, আদি পিতামাতা আদম ও
হবার পাপের ফলে আমরা পাপের অধীন হয়েছিলাম । তখন থেকেই আমরা মুক্তিলাভের অভয়বাণী
শুনেছি। ঈশ্বর আমাদের অভয় দিয়েছিলেন একজন মুক্তিদাতাকে পাঠিয়ে তিনি আমাদের পাপমুক্ত
করবেন । যীশু এই পৃথিবীতে মানুষ হয়ে জন্ম নিলেন । আমাদের পাপের জন্য অসহ্য যন্ত্রণাভোগ করে

কর্মা নং-১, ব্রিষ্টধর্ম ও নৈতিক শিক্ষা, ৯ম-১০ শ্রেণি