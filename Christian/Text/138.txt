৮৪ খরষ্টধর্ম ও নৈতিক শিক্ষা

তাঁর উপস্থিতি জীবনে উপলব্ধি করা । তাই প্রার্থনা হলো ঈশ্বরের এক প্রেমময় সম্পর্কের ব্যাপার, যা
চাওয়া-পাওয়ার চেয়ে অনেক উধের্ব। আমরা ঈশ্বরের প্রিয় সন্তান, ভিক্ষুক নই । প্রার্থনার মাধ্যমে আমরা
প্রেমময় ঈশ্বরের সাথে আমাদের প্রেমের সম্পর্ক গভীর করি । আর তার সাথে আমাদের মধুর সম্পর্ক স্থাপনের
মধ্য দিয়ে প্রার্থনায় আমরা তার প্রতি প্রশংসা, ধন্যবাদ ও কৃতজ্ঞতা প্রকাশ করি এবং আমাদের প্রয়োজনের
কথা জ্ঞাপন করি ।

প্রার্থনার গুরুত্ব

“প্রার্থনা করে কী লাভ হয়?” এই প্রশ্নের সহজ উত্তর বোধ হয় আরও দুইটি প্রশ্নের মাধ্যমে এভাবে
দেওয়া যেতে পারে: “খাবার খেলে কী লাভ হয়?” বা, “মানুষ খায় কেন?” এই দুইটি প্রশ্নের উত্তরে আমরা
অবশ্যই বলব, মানুষকে বেঁচে থাকার তাগিদেই খাবার খেতে হয় । এর উত্তরে বলব, খাবার ছাড়া মানুষ
বেঁচে থাকতে পারে না, তাই তাকে খেতে হয়।

খাবার বিভিন্ন রকমের হয়ে থাকে । শরীরের বিভিন্ন রকম প্রয়োজনের জন্যে মানুষকে বিভিন্ন ধরনের খাবার
খেতে হয় । কিন্তু মানুষের জীবনটা শুধু দেহ বা শরীর নিয়ে গঠিত নয়, দেহ ছাড়াও রয়েছে মন ও আত্মা বা
হৃদয় ৷ কাজেই দেহকে বাঁচিয়ে রাখার জন্যে খাবারের প্রয়োজন | কেননা শুধু দৈহিক খাবার খেয়ে হৃদয়-
মনকে বাঁচিয়ে রাখা যায় না । অনেক মানুষ রয়েছে যারা পেট ভরে খাওয়া সত্তেও অসুখী, মুখে হাসি
নেই, মনোকষ্টে ভুগছে, দুশ্চিন্তা-হতাশীয় ভুগছে । তাদেরই কেউ কেউ আবার চুরি-ডাকাতি করছে, ঘুষ
খাচ্ছে, নানান অন্যায় কাজ করছে । কাজেই শুধু দৈহিক খাবার মানুষকে বীচিয়ে রাখতে পারে না, তাকে
প্রকৃত অর্থে সুখী করতে পারে না।

ঈশ্বরই আমাদের প্রকৃত খাদ্য যিনি আমাদের দেহ, মন ও আত্মাকে বাঁচিয়ে রাখেন । তাকে ছাড়া আমরা বেঁচে
থাকতে পারি না । তাই যীশু বলেন, “মানুষ কেবল রুটি (দৈহিক খাদ্য) খেয়েই বেঁচে থাকতে পারে না,
বরং ঈশ্বরের বাণীকে খাদ্যরূপে গ্রহণ করেই সে বেঁচে থাকতে পারে” (মথি ৪:৮)। প্রার্থনা ও প্রভুর ভোজ
গ্রহণ করার মধ্য দিয়ে আমাদের আত্মাকে বাচিয়ে রাখার জন্য ঈশ্বরকে সুস্বাদু খাদ্যরূপে গ্রহণ করি, তার
সাথে এক হই এবং তার জীবনকে উপলব্ধি করি । প্রার্থনার মধ্য দিয়ে আমরা ঈশ্বরের মধ্যে প্রবেশ করি
এবং তাকে আমাদের অন্তরে প্রবেশ করতে দেই ।

প্রার্থনার জীবন ছাড়া কোন মানুষ সুস্থভাবে বেঁচে থাকতে পারে না। প্রার্থনা হলো জীবনের চালিকাশক্তি ।
বিশ্বাসপূর্ণ প্রার্থনা আমাদের ঈশ্বরের সাথে যুক্ত করে । কাজেই, প্রার্থনাবিহীন জীবন বা ঈশ্বরের প্রতি
বিশ্বাসহীন জীবন মৃত, নিষ্প্রাণ | যে সব মানুষ ঈশ্বরে বিশ্বাস করে না, তাকে ডাকে না, তার কাছে
প্রার্থনা করে না, তারা অনেক সময় অসুখী, তারা হতাশা-নিরাশায় ভোগে । অনেক সময় তারা অনৈতিক
ও অসুন্দর জীবনযাপন করে নিজেকে কলুষিত করে । অন্য দিকে, প্রার্থনা মানুষের জীবনকে সুন্দর করে,
জীবনকে পবিত্র করে। প্রার্থনাশীল জীবন মানুষকে ঈশ্বরের কাছে নিয়ে যায়, একেক জনকে সাধু-সাধবীর
ন্যায় হতে সাহায্য করে ।

২০১৮