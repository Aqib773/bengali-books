বিবেকের নীরব কন্ঠস্বর ১০৫

এরূপ ব্যক্তিগত ও দলীয় চিন্তা-ধ্যান আমাকে বুঝতে সাহায্য করে যে, আমি জন্মলগ্ন থেকেই একটি
সমাজে বাস করে আসছি যার ধ্যান-ধারণা আমার সঙ্গে ওতপ্রোতভাবে জড়িত । বর্তমান বিশ্ব হয়ে
উঠেছে একটি পরিবার, একটি সমাজ । এটি দ্রুত পরিবর্তনশীল । ফলে প্রতিদিন নতুন নতুন চ্যালেঞ্জ
আমাদের সামনে এসে উপস্থিত হচ্ছে । এই আবিষ্ষারমুখর ও দ্রুত পরিবর্তনশীল পৃথিবীতে নতুন
কোনো কিছুকে সচেতনভাবে দেখা ও গ্রহণ করার জন্য আমাদের বিবেকের নব জাগরণ প্রয়োজন ।

খ. ব্যক্তি ও সমাজের সম্মিলিত প্রচেষ্টা

মানুষ ও সমাজ পরস্পরের সাথে সম্পর্কযুক্ত । প্রতিটি মানুষের জন্ম-জীবন-মৃত্যু সমাজের মধ্যেই । সমাজের
মধ্যেই তার বৃদ্ধি লাভ এবং তার বিবেক ও মূল্যবোধের স্বীকৃতি । অন্যদিকে, ব্যক্তি ছাড়া সমাজ অকল্পনীয়
ও অস্তিত্বহীন । কাজেই প্রত্যেক মানুষকে সচেতনভাবে লক্ষ রাখতে হয় যেন সে নিজের ব্যক্তিগত বিবেক
ও সমাজ এই দুইয়ের পরস্পরের সাথে সম্মিলনে তার মূল্যবোধসমূহ গড়ে তুলতে পারে। কাজেই
আমাদের মৃল্যবোধগ্তলোর পুনর্মূল্যায়ন একান্ত প্রয়োজন এটি জানার জন্যেই যে, সেগুলো কতটুকু আমার ও
সমাজের সম্মিলিত প্রচেষ্টায় বৃদ্ধি পাচ্ছে। শুধুমাত্র নিজের বিবেক অনুযায়ী মূল্যবোধগুলো নির্ধরিণ করলে
সমাজকে যেমন অগ্রাহ্য করা হয়, তেমনিভাবে শুধু সমাজের মূল্যবোধ দ্বারা পরিচালিত হলে মানুষের নিজস্ব
বলে আর কিছু থাকে না; সে হারিয়ে যায় । তাই ব্যক্তিকে সমাজের মূল্যবোধগুলো থেকে নিজের বিচার-
বিবেচনায় ভালোগুলোকে যাচাই-বাছাই করে নিতে হয় । যেমন: বর্তমান সমাজে ভালো-মন্দ বিচিত্র ধরনের
সংবাদ মাধ্যম পত্র-পত্রিকা ও আকাশ-সংস্কৃতি প্রচলিত রয়েছে। ব্যক্তি মানুষকে ভেবে-চিন্তে বাছাই করে
নিতে হয়, কোন মৃল্যবোধগুলো তার ব্যক্তিত্বের বিকাশ, উন্নত জীবন এবং সঠিক নৈতিক মূল্যবোধ গঠনে
সহায়ক | তখনই মাত্র একজন মানুষ সঠিক ও সুন্দরভাবে তার জীবনকে পরিচালনা করতে পারবে ।

এইডস, ধূমপান ও মাদকাসক্তি

মূল্যবোধগুলো রেল লাইনের মতো । রেল লাইন যেমন করে রেলগাড়িকে সঠিক স্থানে পৌছাতে সহায়তা
করে তেমনি সঠিক মূল্যবোধ মানুষকে সঠিক লক্ষ্যের দিকে চালিত করে । কিন্তু যার জীবনে সঠিক মূল্যবোধ
থাকে না সে অনায়াসে মন্দ দিকে আসক্ত হয়ে জীবনের গতিপথ থেকে হারিয়ে যেতে পারে । এরকম ব্যক্তি
নানা রকম মন্দ নেশায় আসক্ত হয়ে যেতে পারে, খারাপ বন্ধুর পাল্সায় পড়ে মারাত্মক মরণব্যাধি এইডস-এর
দ্বারা আক্রান্ত হয়ে যেতে পারে । সেজন্য তারুণ্যের এই বয়সে আমাদের ধুমপান ও মাদকাসক্তির খারাপ
প্রভাব এবং এইডস্‌ ও এইআইভি সম্পর্কে কিছু ধারণা থাকা আবশ্যক । এগুলোর বিষয়ে জেনে আমরা মন্দ
জীবন যাপন থেকে বিরত থাকার চেষ্টা করব ।

মারাত্মক মরণ-ব্যাধি এইডস্‌ ও এইচআইভি

বর্তমান বিশ্বে এইডস একটি মারাত্মক মরণ-ব্যাধি হিসেবে বিবেচিত । কোন কোন দেশে বিশেষভাবে,
আফ্রিকা মহাদেশে এটির প্রকোপ ও বিস্তার এত বেশি যে, বিশ্ব স্বাস্থ্য সংস্থাসহ আমাদের সকলের জন্যে
এটি একটি দুশ্চিন্তার কারণ হয়ে দীড়িয়েছে। বাংলাদেশেও এর মারাত্বক প্রভাব ছড়িয়ে পড়ছে এবং দিন
দিন এইডস্‌ আক্রান্ত মানুষের সংখ্যা আশঙ্কাজনকভাবে বৃদ্ধি পাচ্ছে।

ফর্মা-১৪, খ্িষ্টধর্ম ও নৈতিক শিক্ষা, ৯ম-১০ শ্রেণি