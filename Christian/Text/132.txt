৭৮ খরিষ্টধর্ম ও নৈতিক শিক্ষা

জীবন আহ্বান ও দায়বদ্ধতা

স্বাধীনতা বা মুক্তি বিভিন্ন রকম হতে পারে এবং তা বিভিন্ন বিষয়ের সাথে সংযুক্ত । নিয়ে আমরা কতগুলো
গুরুত্বপূর্ণ বিষয় নিয়ে আলোচনা করব যা স্বাধীন বা মুক্ত ব্যক্তি হওয়ার সাথে সম্পর্কিত ।

১. স্বাধীনতা ও আমার আমিত্ব

অন্তরের গভীর থেকেই মুক্ত বা স্বাধীন মানুষ হওয়ার প্রেরণা জেগে ওঠে | আমি আমার মতো করে গড়ে উঠতে
চাই; নিজ নামে, নিজ পরিচয়ে বেড়ে উঠতে চাই | আমি আমার নিজের পছন্দ-অপছন্দ, রুচিবোধ, শক্তি-সামর্থ্য
নিয়ে বেড়ে উঠতে চাই । আমি অনেকের ভিড়ে হারিয়ে যেতে চাই না; নিজের পরিচয়ে, নিজের স্বকীয়তায়, নিজের
মান-মর্যাদায় বড় হতে চাই । আমি যে রকম সেভাবেই গ্রহণীয় হয়ে উঠতে চাই । অন্যরা আমাকে যা হতে বলে
শুধু সেই রকম হওয়ার মাধ্যমেই নয় ।

২. স্বাধীনতা ও ভালোবাসা

স্বাধীনতার সাথে ভালোবাসার একটা নিবিড় সম্পর্ক রয়েছে । আমি কার সাথে মেলামেশী করব বা কাকে
ভালোবাসব সে বিষয়ে আমার স্বাধীনতা রয়েছে। কারো কারো প্রতি আমি হৃদয়ের আকর্ষণ অনুভব করি
এবং তাদের সাথে আমি বন্ধুত্ব গড়ে তুলি ৷ আবার কারো কারো প্রতি আমি তেমন কোন আকর্ষণ অনুভব
করি না বলে তাদের সাথে আমার ভালোবাসার সম্পর্কও তেমনভাবে গড়ে ওঠে না । অন্যদিকে, আমি যাদের
ভালোবাসি এবং যারা আমাকে ভালোবাসে, তাদের সান্নিধ্য আমাকে আনন্দ দেয় । আমার সম্বন্ধে তাদের
মতামতকে আমি গুরুত্বের সঙ্গে বিবেচনা করি ।

৩. স্বাধীনতা ও দায়িত্বশীলতা

স্বাধীনতার অর্থ এই নয় যে, আমি আমার খেয়াল খুশিমতো যা ইচ্ছা তা-ই করব। স্বাধীনতা কতগুলো
নিয়ম-কানুনের অধীন যা আমাকে মেনে চলতে হয় । যেমন, ঢাকা শহরে কখনো দেখা যায় পুলিশ
লোকজনকে গাড়ি চলার রাস্তা থেকে তাড়িয়ে দিচ্ছে আর বলছে, “ফুটপাথ দিয়ে হাঁটুন' “ওভারবিজ দিয়ে
রাস্তা পার হোন” ট্রাফিক সিগ্নাল মেনে চলুন ।' এ ছাড়াও আমাদের পরিবারে, সমাজে, মণ্ডলীতে আরও
অনেক নিয়ম আছে। যেমন, “এটা করবে” “ওটা করবে' ইত্যাদি । আমাকে তা মানতে হচ্ছে, শৃঙ্খলার
জন্যে, দুর্ঘটনা এড়াবার জন্যে । তাই দায়িত্বহীন স্বাধীনতা উচ্ছৃঙ্খলারই নামান্তর । দায়িত্ব ছাড়া স্বাধীনতা

মূল্যহীন।
৪. স্বাধীনতা হলো মন্দতা থেকে মুক্তি

খুব বেশিদিন আগের কথা নয় । বাংলাদেশকে পরপর চার বার বিশ্বের সবচেয়ে দুর্নীতিগ্রস্ত দেশ হিসেবে
চিহ্নিত করা হয়েছিল । আস্তে আস্তে যদিও আমাদের সেই দুর্নাম দূর হচ্ছে তথাপি এখনো সারা দেশ
জুড়ে বহু মন্দতা বিরাজ করছে। যেমন: চুরি, ডাকাতি, মারামারি, ঘুষ, যৌতুক, নারী-নির্যতিন, শিশু-
নিযতিন, পারিবারিক কলহ, বিবাহ-বিচ্ছেদ ইত্যাদি আরো কত কী । শুধু দেশে-বিদেশে নয়, আমার নিজের
মধ্যেও কত মন্দতা বিদ্যমান । কখনো বাজে কথা বলি, অন্যকে কড়া কথা বলে আঘাত করি, রাগ করি,
চুরি করি, মিথ্যা কথা বলি, পিতামাতা ও গুরুজনদের অবাধ্য হই, এছাড়া আরও কত রকমের মন্দ কাজ
করি । আমার নিজেকে প্রশ্ন করা প্রয়োজন: আমি কীভাবে নিজেকে সর্বপ্রকার মন্দের হাত থেকে মুক্ত রাখতে
পারি এবং একজন স্বাধীন মানুষ হিসেবে গড়ে উঠতে পারি ।

২০১৮