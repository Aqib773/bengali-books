৭৪ শরষ্টধর্ম ও নৈতিক শিক্ষা

স্বাধীনতা নেই ভবিষ্যতকে বেছে নেওয়ার ঈশ্বরের পরিকল্পনা অনুসারেই আমাদের জীবনে সব কিছু

ঘটবে । উল্লিখিত এসব ধারণা আমাদের কাছে কী বলে? আমাদের কি জীবন আহ্বান আবিষ্কার করার

স্বাধীনতা আছে?

কাজ: ভবিষ্যৎ সম্বন্ধে তোমার ধারণা কী? তোমার কি ভবিষ্যৎ স্বপ্ন আছে? খাতায় তা লেখ ও পরস্পরের
সাথে সহভাগিতা কর ।

স্বাধীন হওয়ার আহ্বান

আহ্বান আবিষ্কার করা ও বেছে নেওয়াই জীবনের চূড়ান্ত বিষয় নয়। আমাদের পারিপার্থিকতা ও জীবন
অবস্থার সাথে আহ্বান ওতপ্রোতভাবে জড়িত--তা দ্বারা আমরা প্রভাবিত হই । আমরা আহ্বানকে জীবন
থেকে আলাদা করে দেখতে পারি না।

একটি উদাহরণ দেওয়া যেতে পারে, অনিলের স্বল্প আয়ের বাবা একজন মাদকাসক্ত ব্যক্তি | সে তার মাসিক
আয়ের একটি বড় অংশ মদ্য পান করে শেষ করে, যার ফলে সে তার পরিবারের ভরণপোষণ ও অনিলের
পড়ালেখার খরচ জোগাতে পারে না। অনিল খুবই মেধাবী ছাত্র । তার খুব ইচ্ছা সে ডাক্তার হবে।
পারিবারিক বাস্তবতার করণে স্কুল জীবন পার হতে না হতেই অনিলকে একটা কাজ নিতে হয়েছে । কয়েক
বছর কাজ করার পর সে কাজ আর পড়াশুনা একসাথে চালাতে লাগল । এভাবে মাস্টার্স শেষ করার মাধ্যমে
সে তার কর্মস্থলে ম্যানেজার পদ লাভ করল যার ফলে বিধবা মা ও ছোট ভাইয়ের পড়াশুনার খরচ ও সংসারের
ব্যয় সে চালাতে পারছে।

এক্ষেত্রে, অনিল তার জীবনাহ্বান বেছে নেওয়ার জন্য কতটুকু স্বাধীন ছিল? কীভাবে তার অপূর্ণ ইচ্ছা পূরণ
হলো । সে কি অন্য কোনভাবে নিজেকে ধাবিত করতে পারত? তাতে কী ফল হতো?

আসলে মানুষের স্বাধীনতার কোন চূড়ান্ত সমান্তি নেই । স্বাধীনতা মানুষের ইতিহাস, শিক্ষা, পারিপার্িকতা,
চলমান বাস্তবতা, সামাজিক ও পারিবারিক কৃষ্টি, সংস্কৃতি, অভ্যাস, বৃদ্ধি ও সমসাময়িক অবস্থার সাথে
সম্পর্কযুক্ত ।

স্বাধীনতা কী

বাংলা ভাষায় 'স্বাধীনতা' শব্দটি বুৎপত্তিগতভাবে দুইটি শব্দ থেকে আগত: স্ব (নিজ) + অধীনতা | কাজেই
স্বাধীনতার অর্থ হলো নিজেকে নিজের অধীনে রাখা । যে-ব্যক্তি বা দেশ নিজেকে নিজের অধীনে রাখতে
বা নিজেকে সুষ্ঠু ও সুন্দরভাবে পরিচালনা করতে পারে, তখন তাকে স্বাধীন ব্যক্তি বলা যায়। অন্যদিকে,
যে ব্যক্তি বা দেশ নিজেকে সুষ্ঠু ও সুন্দরভাবে পরিচালনা করতে পারে না, সে ব্যক্তি বা দেশ স্বাধীন নয়; সে
পরাধীন ।

স্বাধীনতা প্রতিটি মানুষের জন্মগত অধিকার ৷ এটি একটি সর্বজনীন মূল্যবোধ যা সারা বিশ্বব্যাপী
স্বীকৃত । এই স্বাধীনতা শিশু থেকে শুরু করে বৃদ্ধ-বৃদ্ধা পর্যস্ত সবার কাম্য । মায়ের কোলের যে শিশু,
সে-ও স্বাধীনভাবে তার হাত-পা নাড়া-চাড়া করতে চায়; একটু বড় হলে নিজের মতো করে হামাগুড়ি

 

 

 

 

২০১৮