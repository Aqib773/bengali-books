২০১৮

স্বাধীনতা ও জীবনাহ্বান ৭৭

জীবনকে পরু'দস্ত করে, জীবনকে অর্থহীন করে তোলে; জীবনের সৌন্দর্যের বিকাশকে বাধাগ্রস্ত ও ক্ষতিগ্রস্ত
করে । এটা যে-কোন মানুষের জন্যে যেমন সত্য, তেমনি কোন প্রতিষ্ঠান বা রাষ্ট্রের বেলায়ও সত্য |

স্বাধীনতা মানুষের এক অদম্য ক্ষুধা ও আকাঙ্ক্ষা ৷ কেননা, পরাধীনতায় কেউ বাচতে চায় না। একটি
ছোট্ট শিশু থেকে শুরু করে বৃদ্ধ-বৃদ্ধা পর্যস্ত সকলেই স্বাধীনভাবে বেঁচে থাকতে চায় । তার এই
স্বাধীনভাবে বেঁচে থাকার আকাঙ্া বাধাগ্রস্ত হলে বা স্বাধীনতার ক্ষুধা অপূর্ণ থাকলে শুরু হয় দ্বন্দ-সংঘাত,
শুরু হয় স্বাধীন জীবনের জন্যে সংগ্রাম । এই সংগ্রাম সংঘাত হতে পারে স্বামী-স্ত্রীর মধ্যে; পিতামাতা
ও সন্তানদের মধ্যেঃ কর্তৃপক্ষ ও অধীনস্তদের মধ্যে ।

স্বাধীনতার মধ্যে রয়েছে এক পরম আনন্দ । মানুষ স্বাধীনভাবে বেঁচে থাকতে চায়, স্বাধীনতার আনন্দকে
প্রাণভরে উপলদ্ধি করতে চায়। স্বাধীনতার এই আনন্দ তার জীবনকে উচ্ছ্সিত ও উৎসাহিত করে সুন্দর
কিছু সৃষ্টির জন্যে । স্বাধীনতা তাকে অনুপ্রাণিত করে সুন্দর করে বেঁচে থাকার জন্যে, আর এসব তার জীবনে
এনে দেয় মহিমা ও গৌরব; উপহার দেয় প্রতিষ্ঠা ও সম্মান। অন্যদিকে, পরাধীনতা কর্মস্পৃহা ও উদ্যমকে

নষ্ট করে দেয়; জীবনের প্রাণ-চাঞ্চল্য ও গতিকে বাধাগ্রস্ত করে দেয়; জীবনকে আনন্দবিহীন ও নীরস করে
তোলে ।

স্বাধীনতা মানব-জীবনে দায়িত্বশীলতার সৃষ্টি এবং এর বিকাশ ঘটায়। স্বাধীন ব্যক্তি তার প্রতিটি কাজ কর্ম
লেখা ও কথার জন্যে দায়ী থাকে বলে সে আরো চিন্তাশীল হয় । তাকে ভাবতে হয় তার প্রতিটি কাজ, কথা
ও লেখা নিজের ও অন্যের জন্যে কতটুকু কল্যাণকর বা অকল্যাণকর; তা নিজের বা অন্যের কতটুকু
উপকার বা অপকার করছে । স্বাধীনতা তাই সর্বদা অন্যের সাথে সম্পর্কযুক্ত । একজন সত্যিকার স্বাধীন
ব্যক্তি সর্বদা পরের কল্যাণে ব্রতী; অন্যের অমঙ্গল হয় এমন কিছু করা, বলা বা লেখা থেকে তার চিন্তা
চেতনা ও কর্মকাণ্ড দূরে রাখে ।

স্বাধীনতা সর্বদা সুন্দর ও পবিব্র। ঈশ্বর নিজেই স্বাধীন থেকে এর পবিভ্রতাকে রক্ষা করেছেন । ঈশ্বর চির
মজলময়; তিনি সর্বদা বিশ্বাসীদের মঙ্গল সাধন করেন । কারো কোনরূপ অনিষ্ট করা স্বাধীনতার সৌন্দর্য ও
পবিত্রতাকে নষ্ট করে দেয় । কেননা স্বাধীনতার মূল শিক্ষাই হলো নিজের ও অন্যের কল্যাণ। অসুন্দর ও
অনিষ্টকর কিছু করা কখনো স্বাধীনতা হতে পারে না । সেই অধিকার কাউকে দেওয়াও হয়নি ।

সত্যিকার স্বাধীনতা সৃজনশীলতার সৃষ্টি ও বিকাশ ঘটায় | এ যেন নদী বা বর্ণাধারার মতো নিজ গতিতে
স্বাধীনভাবে এঁকেবেঁকে বয়ে চলে । নদী বা ঝর্ণার এই বয়ে চলার মধ্যেই রয়েছে মনোসুগ্ধকর প্রাকৃতিক
সৌন্দর্য । যেমন করে নদী বা ঝর্ণা তার চলার পথের ভূমিকে সৌন্দর্য-গরিমায় ও সম্পদে এশর্ষশালী
করেছে, ঠিক তেমনি স্বাধীনতা মানুষের মধ্যে সৃজনশীলতা সৃষ্টি করে তাকে বৈচিত্র্যময় করে তোলে । স্বাধীনতা
বাধাপ্রাপ্ত হলে সৃজনশীলতা ক্ষতিগ্রস্ত হয়; ফলে মানব-্যক্তিত্বের বিকাশও বাধাগ্রস্ত হয় । মানুষের জীবন
তখন এক আজ্ঞাবাহ দাসে পরিণত হয় ।

কাজ: শ্রেণিতে ধর্মীয় আহ্বানে সাড়া দিয়েছেন এমন কয়েকজন গুরুত্বপূর্ণ ব্যক্তির ছবি প্রদর্শন করা হবে । এর
মাধ্যমে আহ্বান এবং আহ্বানে সাড়াদানের মাধ্যমে প্রকৃত স্বাধীন হওয়ার অর্থ ব্যাখ্যাও করা হবে । তোমরা
ছবিতে প্রদর্শিত ব্যক্তিদের জীবন থেকে প্রকৃত স্বাধীন হওয়ার বৈশিষ্ট্যগুলোর একটা তালিকা প্রস্তুত করবে ।