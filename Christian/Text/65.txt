স্বাধীনতা ও আমি ১৭

. সমাজেকে কেন্দ্র করে গড়ে ওঠে সামাজিক প্রতিষ্ঠান । যেমন: হাসপাতাল, ব্যাংক, শিক্ষা
প্রতিষ্ঠান, বাজার ইত্যাদি | এসব প্রতিষ্ঠান থেকে আমরা সেবা পেয়ে থাকি । সমাজের মানুষের
সুসম্পর্কের কারণেই এসব প্রতিষ্ঠান কার্যকরী হয় ৷ আমরা সুন্দরভাবে সমাজে বাস করতে পারি ।
আমাদের দৈনন্দিন প্রয়োজন মেটাতে পারি ।

. আমাদের ব্যক্তিগত জীবন, গুণ, প্রতিভা, ব্যক্তিত্ব বিকশিত হয় সমাজকে ঘিরে । আমরা
আমাদের গুণ, যোগ্যতা, দক্ষতা, শিক্ষা, অর্জিত সব কিছু দিয়েই সমাজের সকল স্তরের মানুষের
সেবা করি এবং সেবা গ্রহণ করি ৷ তাই সামাজিক সম্পর্ক অপরিহার্য ।

. সুসম্পর্ক বজায় রেখে বাস করার মধ্য দিয়ে আমাদের ব্যক্তিত্বের পরিপকৃতা প্রকাশ পায়।
সত্যিকার অর্থে আমাদের অর্জিত শিক্ষাদীক্ষা ও দক্ষতার সার্থকতা প্রকাশ পায় সমাজের মানুষের
সাথে সুসম্পর্ক গড়ে তোলা ও সমঝোতাপূর্ণ জীবন যাপন করার মধ্যে ।

. খ্রিষ্টীয় বিশ্বাসের জীবনে সমাজ তথা খ্িষ্টমপ্ডলী খ্রিষ্টের উপস্থিতির প্রতীক । খ্রিষ্ট নিজেই সেই
সমাজের মস্তক বা প্রধান । তাই এই সমাজের সাথে আমাদের যুক্ত থাকতেই হবে । সমাজের
সাথে সম্পর্কিত থাকা মানে আমরা খরিষ্টেরই সাথে যুক্ত আছি। তাতে আমরা জীবন্ত থাকি ও

ফলশালী হই।

সম্পর্ক নষ্ট হবার কারণ

আমরা সবাই সম্পর্ক গড়তে চাই ও রক্ষা করতে চাই । কিন্তু অনেক সময় নানা কারণে আমাদের সম্পর্ক

নষ্ট হয় । কী কী কারণে আমাদের সম্পর্ক নষ্ট হতে পারে আমরা সে বিষয়গুলো দেখব:

ক. ভুলঝুঝাবুঝি; চ. শোষণ ও নির্যাতন;

খ. সামাজিক চাপ ও অন্যায়; ছ. মানুষে মানুষে, নারী পুরুষের মধ্যে ভেদাভেদ সৃষ্টি;

গ. দলাদলি ও কোন্দল; জ. ব্যক্তিস্বার্থের জন্য সমাজকে ব্যবহার করা;

ঘ. মূল্যবোধের অবক্ষয়; ঝ. সহনশীলতা ও ক্ষমার মনোভাব না থাকা;

উ. ক্ষমতার অপব্যবহার; এ. সহযোগিতা ও সহভাগিতার মনোভাব না থাকা ।
সম্পর্ক রক্ষার উপায়

ক. সমাজকে খ্রিষ্টমগ্ুলীর প্রতিচ্ছবি মনে করা এবং সেখানে খ্রিষ্টের উপস্থিতি উপলব্ধি করা ।

খ. খরিষ্ট নিজেই আমাদের পরস্পরের সাথে সম্পর্কিত করেন তা মনে রেখে মন খোলা রাখা | ঈশ্বরকে

আমাদের জীবনে কাজ করতে দেওয়া ।
ফর্মা নং-৩, শ্িষ্টধর্ম ও নৈতিক শিক্ষা, ৯ম-১০ শ্রেণি