পঞ্চম অধ্যায়
স্বাধীনতা ও বাধ্যতা

আমরা আগেই জেনেছি যে মানুষ সামাজিক জীব এবং সে একা থাকতে পারে না। সে একটি সমাজের
সদস্য এবং সমাজে অন্যদের সাথে পরস্পর সম্পর্কের মধ্য দিয়ে সে জীবনে পরিপূর্ণতা খুঁজে পায় । প্রতিটি
সমাজে রয়েছে আইন-শৃঙ্খলা ও বিধিবিধান । অন্যকথায় প্রত্যেকটি মানব-সমাজ গোষ্ঠীকে পরিচালনার
জন্য রয়েছে একটি বৈধ কর্তৃপক্ষ | কোন মানব-সমাজ যদি সমাজের প্রতিষ্ঠানগুলোকে সংরক্ষণ করার জন্য
ও সর্বসাধারণের মঙ্গলের উদ্দেশ্যে প্রয়োজনীয় কাজ ও দেখাশুনা করার জন্য কিছু সংখ্যক লোককে
কর্তৃপক্ষ পদে নিযুক্ত না করে তবে সে-সমাজ সু-শৃঙ্খল বা সমৃদ্ধশালী হতে পারে না। পরিপূর্ণ ব্যক্তি
হয়ে উঠতে হলে প্রতিটি মানুষকে একটি নির্দিষ্ট পরিমাণ বৃদ্ধি, উন্নতি ও পরিপকৃতা অর্জন করতে হয়।
তা সম্ভব হয় কেবলমাত্র এমন একটি সামাজিক পরিবেশে যেখানে নিয়ম-নীতি পালনে বাধ্যতার প্রতি মানুষ
বিশ্বস্ত থাকে ।

এই অধ্যায় পাঠ শেষে আমরা:

৪ ব্যক্তিগত ও সামাজিক মূল্যবোধ হিসাবে স্বাধীনতা ও বাধ্যতার অর্থ ব্যাখ্যা করতে পারব ।
* কর্তৃত্বের ধারণা ব্যাখ্যা করতে পারব ।

৪ কর্তৃপক্ষের প্রতি আনুগত্যের বোধ্যতার) প্রয়োজনীয়তা বর্ণনা করতে পারব ।

* বাধ্যতার প্রতি যীশুর মনোভাব বর্ণনা করতে পারব ।

* কর্তৃপক্ষের প্রতি আনুগত্য প্রদর্শন করতে সক্ষম হবো ।

স্বাধীনতা ও বাধ্যতা

মানুষ হলো যুক্তিবৃদ্ধিসম্পনন প্রাণি । একজন মানুষ অন্যদের সাথে বিশেষভাবে ঈশ্বরের সাথে
আধ্যাত্মিক ও যুক্তিসম্পন্ন সম্পর্কের মধ্য দিয়ে তার ব্যক্তিসত্তা টিকিয়ে রেখে পুরোপুরি ব্যক্তি হিসেবে
গড়ে ওঠে । মানুষ একদিকে একজন স্বতন্ত্র ব্যক্তি, অন্যদিকে সে অন্যসব মানুষের সাথে সম্পর্কযুক্ত ।
একই সাথে সে একজন “আমি' ও “আমরা' । একজন ব্যক্তিকে যখন আমরা এই দৃষ্টিতে দেখি ও বুঝতে
পারি তখনই আমরা স্বাধীনতা ও বাধ্যতার অর্থ ও এই দুইয়ের মধ্যেকার সম্পর্ক বুঝতে পারি ৷ আধুনিক
যুগে যেখানে ব্যক্তি-স্বাতক্তর্যের ওপর জোর দেওয়া হয় সেখানে স্বাধীনতা ও বাধ্যতাকে মোটেই যথাযথ
দৃষ্টিতে দেখা হয় না। স্বাধীনতা ও বাধ্যতা অঙ্গাঙ্গীভাবে জড়িত । একটিকে ছাড়া অন্যটির অস্তিত্ব কল্পনা
করা যায় না। একটিকে ছাড়া অন্যটি বাতিল হয়ে যায়। অন্যকথায় বলা যায়, বাধ্যতাবিহীন স্বাধীনতা
মোটেই স্বাধীনতা নয়, অন্যদিকে স্বাধীনতাবিহীন বাধ্যতাও খাঁটি বাধ্যতা নয়। স্বাধীনতা ও বাধ্যতার
লক্ষ্য এক এবং তারা চলে সমান্তরালভাবে । ঈশ্বর নিজের উদ্যোগে নিজেরই প্রতিমূর্তিতে মানুষকে সৃষ্টি
করেছেন। মানুষের মধ্যে ব্যক্তি স্বাধীনতা দিয়েছেন এবং একই সঙ্গে মানুষ যেন তাকে জানতে ও
ভালোবাসতে পারে সেই ক্ষমতাও তিনি দান করেছেন । যীশু বলেছেন, “পিতা যেমন আমাকে ভালোবেসেছেন,

২০১৮