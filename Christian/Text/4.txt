৯৬ খিষ্টধর্ম ও নৈতিক শিক্ষা

নানা সামাজিক সমস্যার সৃষ্টি হয় । শুধু দ্বিতীয় বিশ্বযুদ্ধে দেড় কোটি লোক মৃত্যুবরণ করেছিল । জাপানের
হিরোসিমা-নাগাসাকি শহর দুইটিতে আমেরিকার আনবিক বোমার আঘাতে হাজার হাজার মানুষ করুণ
মৃত্যুবরণ করে এবং আরও বহু মানুষ আণবিক বোমার বিষাক্ত তেজস্কিয়ায় মারাত্মকভাবে ক্ষতিগ্রস্ত হয়ে
পঙ্গু জীবনযাপন করে আসছে।

তাছাড়া বর্তমানে সারা পৃথিবীতে মুষ্টিমেয় ধনী লোকের (শতকরা ১০জন) লাগামহীন সম্পত্তি লিন্সার
কারণে কোটি কোটি লোক সর্বহারা হচ্ছে, বেকারত্ব বৃদ্ধি পাচ্ছে, শহরের বস্তিতে রাস্তার ফুটপাতে
অমানবিক জীবনযাপন করছে অগণিত মানুষ, গরিব মানুষের সংখ্যা আতম্কজনকভাবে বেড়ে চলছে।
দারিদ্র্যের কষাঘাতে আক্রান্ত হয়ে লক্ষ লক্ষ নারী ও শিশু ঘৃণ্য ও পাপময় পতিতা বৃত্তিতে নিয়োজিত হচ্ছে।
শক্তিশালী ও ধনশালীদের অন্যায়-অত্যাচারের শিকার হচ্ছে অগণিত মানুষ । গণপ্রচার মাধ্যমগ্ডলো এবং
আকাশ-সংস্কৃতির নৈতিকতাহীন প্রচারের ফলে অনৈতিক জীবন যাপন, যেমন: অবৈধ যৌন সম্পর্ক,
বিবাহ-বিচ্ছেদ, পিতৃ-মাতৃ-পরিচয়হীন এতিম শিশু, পারিবারিক ভাঙ্গন, অসহায় ও পরিত্যক্ত বৃদ্ধ পিতামাতা,
ভ্রণ হত্যা, মানব পাচার, ইত্যাদি বৃদ্ধি পাচ্ছে। পৃথিবীর গাছপালা, নদীনালা ও পাহাড়-পর্বত তথা প্রকৃতির
উপর মানুষের অত্যাচার অবিচারের ফলে বন্যা, পাহাড় ধ্বস, নদীনালার মৃত্যু, নদী-সাগরের জল বিষাক্ত
হওয়া, বহু প্রাণী ও উদ্ভিদের বিলুপ্তি, বায়ু দূষণ, আবহাওয়ার বিরূপ প্রতিক্রিয়া, সবুজ ভূমি মরুভূমিতে
রূপান্তর ইত্যাদি পাপময় অবস্থা বা মন্দতা মারাত্মক আকার ধারণ করছে।

নিরাময়কারী খ্রিষ্ট

আমরা যখন পাপ করি তখন আমাদের মধ্যে একটা অপরাধবোধ জাগ্রত হয়। যার সুস্থ-সুন্দর বিবেক
আছে, তার মধ্যে এই উপলন্ধি নিশ্চিতভাবে হবেই । কিন্তু যে ব্যক্তি তার বিবেককে হত্যা করে এর কণ্ঠকে
রোধ করে দিয়েছে, সে শত পাপ অন্যায় করলেও তার মধ্যে কোন অপরাধবোধ বা অনুতাপ আসে না।
ঈশ্বরের সাথে মিলন হলো মানুষের জীবনের চূড়ান্ত লক্ষ্য । পাপ করার ফলে মানুষ তার সেই অভীষ্ট
লক্ষ্য থেকে বিচ্যুত হয় এবং ঈশ্বরের মহান ভালোবাসা থেকে নিজেকে দূরে সরিয়ে নেয় । একই সাথে

পাপের কারণে সে নিজের অন্তর থেকে, অপরের কাছ থেকে এবং অন্য সব সৃষ্টি থেকে নিজেকে বিচ্ছিন্ন
করে ফেলে।

মহান ঈশ্বর কিন্তু পাপী ও দুর্বল মানুষকে কখনো দূরে ঠেলে দেন না । পবিত্র বাইবেল আমাদের এই শিক্ষাই
দেয় যে, পাপী দুর্বল মানুষকে উদ্ধার করতে করুণাময় ও প্রেমময় ঈশ্বর নিজেই হাত বাড়িয়ে দেন। তাই
আদম হ্বা যখন পাপ করে নিজেদেরকে ঈশ্বরের কাছ থেকে দূরে সরিয়ে নিলেন এবং লুকিয়ে রইলেন, তখন
ঈশ্বর নিজেই তাদের খুঁজলেন এবং পৃথিবীতে তাদের জীবন ও বন্দীদশা থেকে উদ্ধারের জন্যে একজন
ত্রাণকর্তীকে পাঠাবেন বলে প্রতিশ্রুতি দিলেন । ঈশ্বর তীর পুত্র যীশ্ুকে পাঠালেন সেই প্রতিশ্রুত ত্রাণকর্তারূপে ।
যীশু ব্রুশে মৃত্যুবরণ করে পাপের শক্তিকে নির্মূল করেছেন ও ক্রুশীয় মৃত্যুর গুণে পতিত মানুষকে ঈশ্বরের
কাছে ফিরিয়ে এনেছেন (এফিসীয় ২: ১৬)। তাই যোহন তার মঙ্গলসমাচারের শুরুতেই উল্লেখ করেন
যে, মানুষের পাপের অন্ধকারে যীশু আসেন তাদের জীবনকে আলোকিত করতে | পাপের অন্ধকারেই
আলোর উদ্ভাস | যেন যে কেউ তাকে বিশ্বীস করে, তার যেন বিনাশ না হয়, বরং সে যেন লাভ করে শাশ্বত
জীবন ।

২০১৮