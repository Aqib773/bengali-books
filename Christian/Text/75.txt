২৬ খিষ্টধর্ম ও নৈতিক শিক্ষা

আমরা যদি নিঃসঙ্গতা ও সম্প্রীতির একটি তুলনামূলক আলোচনা করি তাহলে আমরা দেখতে পাবো--
নিঃসঙ্গতা জীবন ও কাজকর্মে বয়ে আনে অনীহা । কিন্তু সম্্রীতিপূর্ণ জীবন আনে অদম্য কর্মস্পৃহা ও
জীবনের প্রতি আগ্রহ ৷ নিঃসঙ্গতা কষ্ট ও বেদনা বয়ে আনে এবং সম্প্রীতি বয়ে আনে সুখ, শাস্তি ও
আনন্দ । নিঃসঙ্গ জীবনে মানুষ অন্যদের কাছ থেকে দুরত্ব সৃষ্টি করে একা সুখী হতে চায় কিন্তু প্রকৃত
সুখ তারা পায় না। তারা নিজের ব্যক্তিগত ও সামাজিক প্রয়োজনগুলো মিটাতে পারে না এবং
অন্যদের প্রয়োজনগুলো সম্বন্ধেও সচেতন থাকে না । সম্প্রীতিপূর্ণ জীবনে মানুষ নিজের ব্যক্তিগত ও
সামাজিক প্রয়োজনগুলো অনেকটাই মিটাতে সক্ষম হয় ও অন্যদের জীবনের প্রয়োজনগুলো মিটানোর
ক্ষেত্রে সহাযোগিতা প্রদান করে । নিঃসঙ্গ জীবনে একাকীত্ব, ব্যর্থতা ও উদ্দেশ্যহীনতার উপলব্ধি
অনুভূত হয়; জীবনকে তুচ্ছ, অর্থহীন ও উদ্দেশ্যহীন মনে হয় । কিন্তু সম্প্রীতিপূর্ণ জীবনে জীবনকে সুন্দর
ও অর্থপূর্ণ মনে হয় এবং ব্যক্তির মধ্যে উদারতা ও সহভাগিতার মনোভাব জেগে ওঠে । নিঃসঙ্গ জীবনে
সব সময় একটি অভাব বোধ থেকে যায়, আর সম্প্রীতিপূর্ণ জীবনে অন্তরে সর্বদা একটা পূর্ণতা, আনন্দ
ও কৃতজ্ঞতাবোধ বিরাজ করে ।

কাজ: ছোট ছোট দলে নিঃসঙ্গতা ও সম্প্রীতির বৈশিষ্ট্যসমূহ নিয়ে আলোচনা কর এবং দুইটি কলামে তা উপস্থাপন

কর।

বন্ধুত্ব গড়ার প্রয়োজনীয়তা

সমাজে বসবাস করা হচ্ছে মানুষের একটি মৌলিক মানবিক আকাঙ্ক্ষা । সহজাত বৈশিষ্ট্যের গুণেই মানুষ
অনুভব করে যে, শুধুমাত্র অন্যদের সঙ্গে বসবাস করার মাধ্যমেই সে অর্জন করে প্রকৃত মানবতাবোধ ।
তাই বন্ধুত্বের অভিজ্ঞতা লাভের আকাঙ্ঙকা প্রত্যেক ব্যক্তির হৃদয়ে খুবই তীব্র । মানুষ যখন একে অন্যের
সাথে দায়িত্ব সহভাগিতা করে ও একযোগে কাজ করে তখন মহৎ অনেক কিছুই সে অর্জন করতে
পারে । নিঃসঙ্গতা দুঃখ বয়ে আনে । আমাদের একাকীত্ব ও নিঃসঙ্গতা দূর করতে আমাদের প্রয়োজন হয়
বন্ধুত্বের । আমরা পরস্পরের সাথে সহভাগিতা, সহযোগিতা ও বন্ধুত্বের মধ্যেই প্রকৃত সুখ ও আনন্দ খুঁজে
পেতে পারি । একযোগে কাজ করে মানুষ মহৎ অনেক কিছুই অর্জন করতে পারে ।

 

 

 

 

আন্তরিক প্রচেষ্টা ও সক্রিয় অংশগ্রহণ ছাড়া কখনো সমাজ গড়ে উঠতে পারে না। সম্প্রীতি, একতা ও
বন্ধুত্ব সহজে অর্জন করা যায় না, কোন পাত্রের মধ্যে তা ধরে রাখা সম্ভব নয় এবং পরে তা ইচ্ছেমতো
ব্যবহারও করা যায় না । ভালোবাসা, সহভাগিতা, সক্রিয় অংশগ্রহণ ও যত্রের মাধ্যমে সমাজ গড়ে ওঠে ।
সহযোগিতা ও ভালোবাসা জন্ম দেয় বন্ধুত্ব, মিলন ও সম্প্রীতির ৷ এশিয়ায়, বিশেষভাবে বাংলাদেশে ধর্মীয়
ও সাংস্কৃতিক বৈচিত্র্য বিদ্যমান । এই বাস্তবতায় মানুষের অভিজ্ঞতাও অনেক সময়ই অন্য ধর্মীয় ও এঁতিহ্যকে
কেন্দ্র করে গড়ে ওঠে । সব ধর্মের মধ্যেই উদার ও খোলা মনোভাবাপন্ন মানুষ আছে। তারা একত্রে কাজ
করে ও একে অপরকে সাহায্য করে এবং তাদের মধ্যে ভাবের আদান প্রদান ও মত বিনিময় হয় । এভাবে
তাদের মধ্যেও সম্প্রীতির বন্ধন গড়ে ওঠে ।

২০১৮