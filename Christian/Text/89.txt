২০১৮

স্বাধীনতায় বেড়ে ওঠা ৩৯

গাংচিলদের কেউই তাদের দলের মহাসভার সামনে দীড়িয়ে কথা বলে না। কিন্তু যোনাথন আজ উচ্চস্বরে
কথা বলে উঠল: “দায়িত্বহীনতা? কী দায়িত্হীনতার কাজ আমি করেছি? আমার ভাইয়েরা, কে বেশি
দায়িত্বশীল? যে নাকি জীবনের একটা উচ্চতর উদ্দেশ্যের সন্ধান পেয়েছে আর সেই উচ্চতর উদ্দেশ্যের জন্য
জীবন যাপন করছে সে নয় কি? হাজার হাজার বছর ধরে আমরা কেবল মাছের মাথাই তো খুঁজে
বেড়িয়েছি। কিন্ত আজ আমরা বেঁচে থাকার একটা মহৎ উদ্দেশ্যের সন্ধান পেয়েছি । আজ আমরা নতুন
কিছু শিখতে পারছি, নতুন কিছু আবিষ্কার করতে পারছি আর এভাবে আমরা মুক্ত গাংচিলে পরিণত
হচ্ছি! এটাই কি আমাদের জন্য বেশি দায়িত্বশীলতার ব্যাপার নয়? আপনার কাছে একটা বিনীত অনুরোধ
করি, আমাকে একটিবার সুযোগ দিন, আমি আপনাদের সামনে দেখাব আমি কিসের সন্ধান পেয়েছি!”

 

কিন্তু ততক্ষণে মহাসভায় উপস্থিত গা্চিলদের ধৈর্যের মাত্রা ছাড়িয়ে গেছে । তারা একসাথে সবাই বলে
উঠল, “আজ থেকে তুমি আমাদের ভাই নও! তুমি আমাদের গাংচিল সমাজের কেউ নও ।” এই বলে তারা
তাদের কান চেপে ধরল যেন যোনাথনের কথা আর শুনতে না হয় । তারা যোনাথনের দিক থেকে মুখ ফিরিয়ে
নিল।

 

কাজ: দলে আলোচনা কর: যোনাথন তার জীবন নিয়ে কী করতে চাইল? তার প্রতি গাংচিলদের নেতার ও
অন্যান্য গাংচিলদের ব্যবহার কেমন ছিল? তাদের ব্যবহার যোনাথনের ওপর কী প্রভাব ফেলল?

দায়িত্বশীলতা সম্বন্ধে যোনাথনের ধারণা কী ছিল? যোনাথনের ব্যক্তিগত বিশ্বাস ও স্বাধীনতা সম্পর্কে
তোমার মতামত ব্যক্ত কর ।

 

 

 

এখন আমরা ভেবে দেখি মানুষ কীভাবে তাদের স্বাধীনতা ও দায়িত্বশীলতা কাজে লাগায় । মার্টিন
নুথার কিং আমেরিকার ইতিহাসে একজন বিশিষ্ট ব্যক্তিত্ব । তিনি আমেরিকাতে কৃষ্ণা জাতির অধিকার
আদায়ের জন্য সংগ্রাম করেছেন। তার জীবনের একটি ঘটনা নিয়ে আমরা একটু আলোচনা করি।
“জানুয়ারি মাসের শেষ দিকে এক রাতে, সারাদিনের অধিক পরিশ্রমের পর আমি গভীর রাতে বিছানায়
গেলাম | আমার স্ত্রী করেত্তা ইতিমধ্যে ঘুমিয়ে পড়েছে । আমিও প্রায় ঘুমিয়ে পড়েছি, এমন সময় টেলিফোনটি
বেজে উঠল |”

রাগান্বিত কণ্ঠে একজন বলে উঠল, “শোন, তোমার কাছ থেকে যা নেবার আমরা তা নিয়ে নিয়েছি, সপ্তাহ
শেষ হবার আগেই তুমি হায় হায় করবে” আমি টেলিফোনটি রেখে দিলাম কিন্তু কিছুতেই ঘুমাতে
পারলাম না। মনে হচ্ছিল আমার সমস্ত ভয় আমাকে আষ্টেপৃষ্ঠে আকড়ে ধরেছে । আমি যেন এক কোণায়
থেমে গেছি । আমি বিছানা ছেড়ে উঠে দীড়ালাম এবং ঘরময় পায়চারি করতে লাগলাম । অবশেষে আমি
রান্নাঘরে গিয়ে এক কাপ কফি গরম করে নিলাম । প্রায় হাল ছেড়েই দিলাম । কফির কাপ টেবিলের উপর
রেখে দিয়ে আমি ভাবতে লাগলাম কী করে আমি নিজেকে কাপুরুষ হিসেবে না দেখিয়ে এই অবস্থা থেকে
বেরিয়ে আসতে পারি ।

এই ক্রান্ত-অবসন্ন অবস্থায় যখন আমার সমস্ত সাহস নিঃশেষ হয়ে আসছিল, আমি স্থির করেছিলাম,
আমি আমার সমস্যাটি ঈশ্বরের নিকট তুলে ধরব । হাতের মধ্যে আমার মাথাটি রেখে আমি রান্নাঘরের
টেবিলের উপরেই নত হলাম এবং উচ্চস্বরে প্রার্থনা করতে লাগলাম | সেদিন মধ্যরাতে আমি ঈশ্বরের