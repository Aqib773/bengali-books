২০১৮

বিশ্বস্ত বন্ধু ৫৯

* বিশ্বস্ত বন্ধু জীবন পথের ঘাত-প্রতিঘাতে এগিয়ে চলার প্রেরণা;
আমাদের সবার জীবনে তাই বিশ্বস্ত বন্ধু খুবই দরকার | নিঃসঙ্গ জীবন নিরর্থক, যন্ত্রণাদায়ক ও ভারগ্রস্ত ।

 

কাজ: ১. তোমার বিশ্বস্ত বন্ধু তোমাকে কী কী ভাবে সাহায্য করে তা লেখ ।
কাজ: ২. তুমি যদি কারও বিশ্বস্ত বন্ধু হতে চাও তবে তোমাকে কী রকম মানুষ হতে হবে তা লেখ ।

 

 

 

ভালো ও মন্দ বন্ধু

বাংলা ভাষায় একটি প্রবাদ রয়েছে “সঙ্গদোষে লোহা ভাসে ।' অর্থাৎ আপাতদৃষ্টিতে যা সম্ভব নয় বলে মনে
হয়, কারো সান্ধ্য বা সাহচর্ষে তাই সম্ভব হতে পারে। স্বাভাবিকভাবে লোহার মতো ভারী বন্ত জলে
কখনো ভাসতে পারে না । কিন্তু নৌকা বানাবার জন্য লোহার পেরেক যখন কাঠের সাথে লাগানো হয় তখন
কিন্তু লোহাগুলো নৌকার সাথে ঠিকই ভাসতে থাকে । এই বিষয়টি কিন্তু মানুষের জীবনের বন্ধুত্বের বেলায়
খুব সত্য | ভালো বন্ধুর সামিধ্যে এসে অনেক খারাপ প্রকৃতির মানুষও ভালো হয়ে যেতে পারে । এক্ষেত্রে
বলা যায়, যা অসম্ভব তাই সম্ভব হতে পারে । আবার খারাপ মানুষের সাহচর্ষে এসে অনেক ভালো মানুষও
খারাপ হয়ে যেতে পারে । তাই আমাদের জীবনে বন্ধু নির্বাচনের জন্য ভালো বা মন্দের বিষয়টি বিবেচনা
করা দরকার । আমাদের জানতে ও বুঝতে হয় কে ভালো বা কে মন্দ বন্ধু।

রোপেন, কেয়া, দ্যুতি, সাবরিন, এঁক্য, সাম্য, আকাশ তারা সবাই নবম শ্রেণিতে পড়ে । তারা সহপাঠী ও
বন্ধু । তারা একসাথে লেখাপড়া, খেলাধুলা ও নানারকম কাজ করে, অনেক জায়গায় দল বেঁধে বেড়াতে
যায় । দ্যুতি, সাবরিন ও কেয়া তাদের নিজেদের মধ্যে অনেক বিষয়ে কথা হতো, পড়াশুনায় একে
অন্যকে সাহায্য করত। তারা সবাই পরস্পর বন্ধু হলেও রোপেন ও কেয়া পরস্পর বেশ ঘনিষ্ঠ।
রোপেনের পরিবারে বেশ কিছু সমস্যা ছিল কেয়ার সাথে কথা বলতে সে বেশ স্বাচ্ছন্দ্য বোধ করত ।
কেয়ার প্রতি তার অন্যরকম একটি আস্থা ও বিশ্বাস ছিল । কেয়াও তার প্রতি বেশ মনোযোগী ছিল । তার
কথাগুলো সে গভীর মনোযোগ দিয়ে শুনত এবং তাকে বোঝার চেষ্টা করত । তাকে বেশ উৎসাহ দিত | যে
কোন ব্যাপারে তারা পরস্পরকে সাহায্য করার আপ্রাণ চেষ্টা করত । আকাশ দলে সবার সঙ্গে সব কিছু
করলেও রোপেনকে সে একবারে সহ্য করতে পারত না। রোপেনের বিষয়ে সে নানারকম কথা বলত ।
এতে অবশ্য রোপেন কিছু বলত না। একদিন আকাশ রোপেনকে তার সাথে এক জায়গায় যেতে
অনুরোধ করল | রোপেন রাজী হলো । তাকে নিয়ে আকাশ একটি গোপন জায়গায় গেল। সেখানে
গিয়ে সে রোপেনকে গীজা খেতে পরামর্শ দিল । সে বলল, গাজা খেলে তার কোন কষ্ট থাকবে না;
পরিবারের সব সমস্যা সমাধান হয়ে যাবে | রোপেন কিছুতেই রাজী হচ্ছিল না বলে তাকে সে বেশ বাজে
বাজে কথা বলল । রোপেনকে সে এও বলল, “তুই অন্য কারো সাথে মিশতে পারবি না এবং আজকের
কথা কাউকে বলতে পারবি না।' রোপেন সেদিনের মতো রক্ষা গেল। এই ঘটনার পর থেকে আকাশ
তাদের দল থেকে দূরে দূরে থাকতে লাগল । এক্য ও সাম্যকেও আকাশ বাসা থেকে টাকা চুরি করার
বুদ্ধি দিয়েছে । তারাও আকাশের কথা শোনেনি এবং আজকাল তাকে এড়িয়ে চলছে। হঠাৎ একদিন শোনা
গেল আকাশকে আর পাওয়া যাচ্ছে না। বাড়ি থেকে টাকা চুরি করে আকাশ কোথায় যেন পালিয়ে গেছে।