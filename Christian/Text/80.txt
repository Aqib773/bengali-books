২০১৮

আমার স্বাধীনতা ও সমাজ ৩১

আরসিলিয়া এবং ভাইদের নাম ছিল আঙ্জেলো, সানদ্রিনো ও মারিনো । মারীয়ার বয়স যখন ছয় বছর তখন
তাদের পরিবারের আর্থিক অবস্থা খুব খারাপ হয়ে পড়ে । ছয় ছেলেমেয়ের ভরণপোষণ করতে তার পিতামাতা
হিমশিম খাচ্ছিলেন। তাদের অবস্থা এতই খারাপ হয়ে পড়ল যে, তার বাবাকে নিজের জমি বিক্রি করে
দিয়ে অন্যের জমিতে মজুর খাটতে হয়েছিল । মারীয়ার বয়স যখন নয় বছর তখন তাঁর বাবা ম্যালেরিয়ায়
আক্রান্ত হয়ে মারা যান । মারীয়ার ভাইয়েরা, মা ও বোন যখন জমিতে কাজ করতেন তখন মারীয়া
বাড়িতে থেকে ঘরবাড়ি পরিষ্কার, রান্না-বান্না, সেলাই ইত্যাদি করতেন ও ছোট বোনের যত্রও নিতেন।
কষ্টের মধ্য দিয়ে তাদের দিন অতিবাহিত হলেও তীদের পরিবারে সকলের মধ্যে দৃঢ় ভালোবাসার বন্ধন
ছিল । ঈশ্বরের প্রতি তাদের ভালোবাসা ও বিশ্বাস গভীর ছিল ।

তাদের পাশেই আলেক্সান্দ্রো নামে এক যুবক ও তার বাবা সেরেনেলি বাস করত । আলেক্সান্দ্রো জানত যে
প্রতিদিন যখন মারীয়ার মা, বোন ও ভাইয়েরা কাজে যায় তখন মারীয়া ও তার ছোট বোন একা বাড়িতে
থাকে । আলেক্সান্দরো প্রায় প্রায়ই মারীয়ার কাছে আসত ও তার খোজ খবর রাখত । মারীয়াকে তার ভালো
লাগত | যতই দিন যেতে লাগলো মারীয়ার প্রতি তার আসক্তি ততই বৃদ্ধি পেতে লাগল । মারীয়া তা বুঝতে
পেরেছিল এবং আলেক্সান্দ্রোর কাছ থেকে নিজেকে দুরে সরিয়ে রাখতেন । মারীয়ার দিকে সে কামনার
দৃষ্টিতে তাকাত ৷ একদিন মারীয়াকে সে কুপ্রস্তাবও দিয়েছিল | মারীয়া তাকে বোঝাতে চেয়েছেন যে
তাদের এমন ব্যবহার করা ঠিক নয় | একদিন মারীয়া বাড়িতে বসে সেলাই করছিলেন । তার ছোট বোন
পাশে ঘুমাচ্ছিল ৷ আলেক্সান্দ্রো মারীয়ার কাছে এসে তাকে কুপ্রস্তাব দিল। সে তার কুমারীত্ব নষ্ট করতে
চাইল । মারীয়া আলোক্সান্দ্রোকে প্রথমে ভালোভাবে বুঝাতে চাইলেন । কিন্তু আলোক্সান্দ্রো কিছুতেই তা
মানতে চাইল না। সে জোর করে মারীয়াকে ভোগ করতে চাইল । মারীয়াও জোরপূর্বক নিজেকে রক্ষা
করার জন্য আপ্রাণ চেষ্টা করতে লাগলেন । তিনি আলেক্সান্দ্রোকে পাপের ভয় দেখালেন । এমন ব্যবহারে
ঈশ্বর অসস্তুষ্ট হবেন, তাও বললেন । কিন্তু কিছুতেই আলেক্সান্দ্রো কোন বাধা মানল না। সে তবুও
জোরপূর্বক মারীয়াকে ভোগ করতে চাইল । মারীয়া তাকে বললেন, তিনি মৃত্যুকে বরণ করে নেবেন তবুও
নিজের পবিভ্রতাকে নষ্ট হতে দেবেন না।

যখন আলেক্সান্দ্রো দেখল যে কিছুতেই সে মারীয়াকে বশে আনতে পারছে না তখন সে ছুরিকা দিয়ে
বার বার মারীয়াকে আঘাত করল এবং রক্তাক্ত মারীয়াকে ফেলে রেখে পালিয়ে গেল । মারীয়ার চিৎকার ও
কান্না শুনে তার বোন কেঁদে উঠল । বাড়িতে চিতকার ও কান্না শুনে মারীয়ার মা ও আলেক্সান্দ্রোর বাবা দৌড়ে
এসে মারীয়াকে অজ্ঞান ও রক্তাক্ত অবস্থায় দেখতে পেলেন ও তাকে তাড়াতাড়ি কাছের হাসপাতালে
নিয়ে গেলেন । ডাক্তারগণ তৎক্ষণাৎ অস্ত্রোপচার করে মারীয়াকে বাঁচাতে চাইলেন, তার জখম এত বেশি
হয়েছিল যে তারা তেমন কিছু করতে পারলেন না। অস্ত্রোপচারের সময় মারীয়ার জ্ঞান ফিরে আসলে
তিনি ডাক্তারদের অনুরোধ করলেন তাকে যেন সেভাবেই রেখে দেওয়া হয়। চব্বিশ ঘণ্টা মৃত্যুর সাথে
পাঞ্জা লড়ে মারীয়া মৃত্যুর কোলে ঢলে পড়েন। মৃত্যুর আগে তিনি আলেক্সান্দ্রোকে ক্ষমা করেন এবং
প্রকাশ করেন যে আলেক্সান্দ্রোকেও তিনি তার সাথে স্বর্গে দেখতে চান ।