২০১৮

ষষ্ঠ অধ্যায়
বিশ্বস্ত বন্ধু

ঈশ্বরের কাছ থেকে আমরা অনেক সুন্দর সুন্দর দান ও উপহার পেয়েছি । তার মধ্যে শ্রেষ্ঠ দান হলো বন্ধু
ও বন্ধুত্ব । যীশু নিজেই বলেছেন, বন্ধুর জন্য প্রাণ দেওয়ার মতো বড় ভালোবাসা আর নাই । যীশুর
এই কথা দ্বারাই আমরা বন্ধুত্বের মর্যাদা ও তাৎপর্য কী তা সহজেই উপলব্ধি করতে পারি । পুরাতন নিয়মে
আব্রাহামকে ঈশ্বর বন্ধু বলেছেন । আব্রাহামও ঈশ্বরকে বন্ধু বলেছেন । যীশুর মানুষ হয়ে এই পৃথিবীতে
এসে শিষ্যদের বাছাই করার মাধ্যমেও আমরা জীবনে বন্ধু নির্বাচনের বিষয়টি কত গুরুত্বপূর্ণ তা অনুভব
করতে পারি । বিশ্বস্ত বন্ধু জীবনে মণি-মুক্তার চেয়েও অনেক বেশি মূল্যবান । বন্ধুত্ব আমাদের জীবনের
অনেক গুরুত্বপূর্ণ বিষয় | তাই এই বিষয়টি সম্পর্কে আমাদের গতীরভাবে জানা দরকার । বন্ধুত্ব সম্পর্কে
সুস্পষ্ট ধারণা থাকলে আমাদের জীবন হয়ে উঠবে আনন্দময় ও অর্থপূর্ণ ।

এই অধ্যায় পাঠ শেষে আমরা:

বিশ্বস্ত বন্ধুত্বের ধারণা ব্যাখ্যা করতে পারব |

* জীবনে বিশ্বস্ত বন্ধুর গুরুত্ব মূল্যায়ন করতে পারব ।
ভালো ও খারাপ বন্ধুত্বের পার্থক্য নির্ণয় করতে পারব ।
৪ বিশ্বাসে সমৃদ্ধ জীবনের তাৎপর্য বিশ্লেষণ করতে পারব ।
৪ প্রকৃত বন্ধুত্ব স্থাপনে উদ্যোগী হবো ।

বন্ধুত্ব

জীবনটা অনেক সুন্দর! মানুষের সাথে মানুষের বন্ধুত্বপূর্ণ সম্পর্কের কারণে তা আরও সুন্দর হয়ে ওঠে । দূর
হয়ে যায় নিঃসঙ্গতা । পৃথিবীর সুন্দর, আনন্দদায়ক ও আকর্ষণীয় শব্দগুলোর একটি হলো বন্ধু। বন্ধু কথাটি
বললেই বা শুনলেই আমরা খুব আনন্দ বোধ করি | এই শব্দটি উচ্চারণে এমন কারো কথা মনে পড়ে, যাকে
আমি বিশ্বাস করি, যার ওপর আমার গভীর আস্থা, যার সাথে আমি সময় কাটাতে চাই, যার সানিধ্য উপভোগ
করি, যার জন্য আমি যে-কোন কিছু করার জন্য প্রস্তত এবং আমি আশা করি যে সেও আমার জন্য সব
কিছু করতে প্রস্তুত । শুধু তাই নয় আমি তাকে ভালোবাসি এবং আমকেও সে ভালোবাসে | এক কথায়
আমরা বলতে পারি একজন মানুষের সাথে আর একজন মানুষের যে আস্তরিকতাপূর্ণ বা সুহৃদ সম্পর্ক
তাকেই বলা হয় বন্ধুত্ব । এই সম্পর্কে রয়েছে পরস্পর পরস্পরের জন্য দরদ, আস্তরিকতা, যত, সহৃদয়তা,
মঙ্গল কামনা, গ্রহণযোগ্যতা, সাহায্য-সহযোগিতার মনোভাব এবং ত্যাগ স্বীকার ও প্রয়োজনে প্রাণ দেবার
ইচ্ছা । মানুষে মানুষে এই গতীর আন্তরিক ও অন্তরঙ্গ সম্পর্কই হলো বন্ধুত্ব । বন্ধু হলো আত্মার আত্তীয় ।
রক্তের সম্পর্ক না থাকলেও মনের টানে, হৃদয়ের টানে মানুষের মধ্যে যে আত্মার সম্পর্ক তৈরি হয় তাই
হলো বন্ধুত্ব ।