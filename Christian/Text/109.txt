বিশ্বস্ত বন্ধ ৫৭

সহমর্মিতা, সহভাগিতা ও সহযোগিতা: প্রকৃত বন্ধু জীবনের ভালোমন্দ, আনন্দবেদনা, ঘাত-প্রতিঘাত,
বিপদ-আপদের সঙ্গী ও সহমর্মী | যে কোন প্রয়োজনে সে বাড়িয়ে দেয় তার সহভাগিতা ও সহযোগিতার
হাত । বিনা দ্বিধায় যাকে বলা যায় সব কথা ও চাওয়া যায় সাহায্য সহযোগিতা | জীবনের আনন্দময় ঘটনা
বা উত্সবে সে যেমন আনন্দ করে দুঃখের সময়ও সে তেমনিভাবে কাতর হয় ।

গ্রহণযোগ্যতা: মানুষ হিসেবে আমরা প্রত্যেকেই ভিন্ন । আমাদের রয়েছে আলাদা বৈশিষ্ট্য । এই আলাদা
বৈশিষ্ট্য নিয়েই আমরা হয়ে উঠি একে অপরের বন্ধু । কিন্তু বন্ধুত্বের সবচেয় বড় গুণ হলো যে, আমরা বন্ধু
হিসেবে পরস্পরের এই ভিন্নতাকে খুব সহজেই গ্রহণ করি; বৈচিত্রের সৌন্দর্যকে স্বীকৃতি দেই; বন্ধু হিসেবে
যে যেমন তাকে সেইভাবেই গ্রহণ করি । এতে আমরা পরস্পর খুব স্বাচ্ছন্দ্য বোধ করি ।

স্বাধীনতা: বন্ধুত্বের প্রধান ও গুরুতৃপূর্ণ দিক হলো এই যে, প্রকৃত বন্ধুত্ব পরস্পরকে স্বাধীন করে তোলে
কিংবা একে অপরকে পূর্ণ স্বাধীনতা দান করে । স্বাধীনতায় তারা বেড়ে ওঠে । স্বাধীনতায় তারা একে
অন্যকে কেবলমাত্র "আমার আমার” বলে দাবী করে না বা তাকে নিজের গপ্তির মধ্যে সীমাবদ্ধ রাখে না।
বিশ্বাস ও বিশ্বস্ততার কারণে তারা একে অন্যকে স্বাধীন করে তোলে । স্বাধীনতার কারণে তারা পরস্পর
পরস্পরের কাছে আরও ঘনিষ্ঠ ও অন্তরঙ্গ হয়ে ওঠে । প্রকৃত বন্ধুত্বের এ স্বাধীনতায় একজন মানুষ নিজের
মতো করে বেড়ে ওঠার সুযোগ পায় এবং সুন্দরভাবে বিকশিত হয় ।

কাজ: তোমার ঘনিষ্ঠ বন্ধুকে কী কারণে তুমি ঘনিষ্ঠ বলে মনে কর? তার বিশেষ গুণগুলো লেখ ।

 

 

 

 

বিশ্বস্ত বন্ধুত্বের গুরুত্ব

আমরা অনেকের সাথেই বন্ধুসুলভ । কিন্তু সবাই আমাদের ঘনিষ্ঠ বন্ধু নয়। ঘনিষ্ঠ বন্ধু সে-ই যাকে আমি
সত্যিকারভাবে বিশ্বাস করি । আমরা জীবনে হয়তো অনেক বন্ধু পাব, প্রকৃত বিশ্বস্ত বন্ধুর সংখ্যা খুবই কম।
জীবনে দুই একজন যদি পাই তাও বড় ভাগ্যের ব্যাপার । যীশুর জীবনের দিকে তাকালে আমরা এই বিষয়টি
খুবই ভালোভাবে বুঝতে পারি । বারোজন শিষ্যের মধ্যে যুদাস যীশুর সঙ্গে বিশ্বীসঘাতকতা করেছিল ।
সাধু পিতরও ভয়ে তাকে তিনবার অস্বীকার করেছিলেন, পরে নিজের ভুল বুঝতে পেরে অনুতপ্ত হয়েছিলেন
এবং শেষ পর্যস্ত যীশুর প্রতি আজীবন বিশ্বস্ত থেকে নিজের জীবনও দান করেছেন । বিশ্বস্ত বন্ধু আর বন্ধুর
বিশ্বস্ততা সত্যি খুবই গুরুত্ৃপূর্ণ বিষয় । যীশু নিজে কিন্তু সমগ্র মানবজাতির বিশ্বস্ত বন্ধু । মানুষকে ভালোবেসে
তিনি তার নিজের জীবন দিয়েছেন । রোমান ক্যাথলিক বাইবেলের পুরাতন নিয়মের বেন সিরা পুস্তকে
বিশ্বস্ত বন্ধুর গুরুত্ব দেখতে পাই ।

বন্ধুত্ব এক অমূল্য সম্পদ: (বেন সিরা : ৬: ৫-১৭)
মধুর আলাপ কত বন্ধ আনে;
স্ি্ধ থা নিয়ে আসে কত গ্রীতিসস্তাষণ!
বহু মানুষেরই সঙ্গে তোমার সম্ভাব ঘটুক,
তবে হাজারজনের মধ্যেও তোমার মন্ত্রণাদাতা হোক মাত্র একজন!

কাউকে বন্ধু বলে গ্রহণ করার আগে যাচাই করে নাও তাকে;
ফর্মা নং-৮, খ্রিষ্টধর্ম ও নৈতিক শিক্ষা, ৯ম-১০ শ্রেণি