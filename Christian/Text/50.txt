১৩৮ খষ্টধর্ম ও নৈতিক শিক্ষা

পরিবার ও পরিবেশে বড় হই, সে সেই পরিস্থিতি দ্বারা গঠিত, পরিচালিত কিংবা সক্রমিত হই । আমাদের
চিন্তা, বুদ্ধি ও দর্শন অনেক সময় সেই পরিবেশের আলোকেই সৃষ্টি হয়ে থাকে ।

এই দুইজন মেয়ের মতো আমরাও কখনো কখনো নিজেদের হতাশার অনুভূতিতে আবার কখনো কখনো
সুখের অনুভূতিতে সবকিছু দেখে থাকি । কারণ এই অনুভূতিগুলো আমাদের মধ্যে এতই প্রবল যে, সেগুলো
আমাদের চিন্তার সাথে রং মিশিয়ে দিতে পারে এবং দৃষ্টিভজিও প্রভাবিত করতে পারে ।

আমাদের মনে রাখতে হবে, আমরা শুধুমাত্র আমাদের অনুভূতি ছারা নিজেদেরকে পরিচালিত হতে দিতে
পারি না। কারণ বাস্তব জগতে আমরা দেখি: এমন কোন ব্যবসায়ী নেই যিনি কোন একটি প্রতিষ্ঠানকে শুধু
ভালো লাগে বলেই সেই প্রতিষ্ঠানে তার নিজের মূল্যবান টাকাপয়সা বিনিয়োগ করবেন । তেমনিভাবে এমন
কোন ডাক্তার নেই যিনি এই মুহূর্তে তার অনুভূতি ভালো আছে বলেই একজন রোগীর দেহে অপারেশন করতে
চাইবেন ।

সত্যিকার অর্থে আমাদের প্রত্যেককেই বাস্তব অবস্থার পরিপ্রেক্ষিতে পরিচালিত হতে হয়। শুধু মনের
ভাবুকতা আর অনুভূতির দ্বারা আমাদের পরিচালিত হওয়া ঠিক নয় । উপরে উল্লিখিত ব্যবসা-বাণিজ্য, চিকিৎসা
বা অন্য কোন পেশার বেলায় যা প্রযোজ্য অন্যান্য সবকিছুর বেলায়ও সেই একই বিষয় প্রযোজ্য ৷ অর্থাৎ
ব্যবসায়ী ও চিকিৎসকের মতো করে আমাদেরও অনুভূতির দ্বারা পরিচালিত না হয়ে বাস্তব অবস্থার ওপর
নির্ভর করতে হবে ।

আসলে আমরা জীবনে সফল ও সুখী হতে এবং পুর্ণতা লাভ করতে পারবো না, যদি আমরা ঘটনার সত্যতা
ও বাস্তবতা খুঁজে না পাই । আমাদের সকল সফলতা ও ব্যর্থতা, উন্নতি ও অবনতি, উজ্জ্বল ও অন্ধকার
ভবিষ্যৎ নির্ভর করে আমাদেরই ওপর | আমরা যে যেভাবে সত্যকে খুঁজি সে সেভাবেই পরিচালিত হই বাস্তবতা
ও বিবেকের প্রয়োজনে ।

দীর্ঘদিনের অভিজ্ঞতার ওপর ভিত্তি করে মনোবিজ্ঞানী কার্ল ইয়ুং বলেছিলেন, “আমি আমার জীবনে যত
মানুষের চিকিৎসা করেছি, তাদের মধ্যে একজনকেও খুঁজে পাইনি যার সব সমস্যার গোড়ায় ধর্মীয় সমস্যা
ছিল না। . . .কাজেই তাদের চিকিৎসাও আমাকে ধর্মীয়ভাবেই করতে হয়েছে ।”

এই খ্যাতনামা মনোচিকিৎসক কেন ধর্মকে স্বাস্থ্যলাভের কেন্দ্রীয় বিষয় হিসেবে প্রাধান্য দিয়েছেন?
কারণটা খুবই স্পষ্ট । প্রতিটি ব্যক্তির জীবনের গভীরতম তলদেশে অবস্থিত যেসব সমস্যা, সেগুলো হচ্ছে
তার জীবন, মৃত্যু, তার ভালো ও মন্দ অভিজ্ঞতা, ভালোবাসা ও ঘৃণা, কষ্টভোগ কেন্দ্রিক সমস্যা ৷ এসব সমস্যার
অর্থপূর্ণ উত্তর পাওয়া যায় ধর্ম থেকে । মানসিকভাবে সুস্থ থাকার লক্ষ্যে যেসব সমস্যার উৎপত্তি হয় সেগুলোর
যথাযথ উত্তর শুধু মনোচিকিৎসাবিদ্যার বেলায় সম্ভব নয় । এসবের উত্তর পাওয়ার জন্য মানুষকে আরও
গভীরে প্রবেশ করতে হবে । অর্থাৎ তার অন্তরাত্মায় প্রবেশ করে সেখানে ধরমীয় দিক থেকে উত্তর সংগ্রহ
করতে হবে ।

 

কাজ: জীবনকেন্দ্রিক যেসব প্রশ্নের উত্তর তুমি ধর্ম বিশ্বাস ও শিক্ষা থেকে পাও, সেগুলো তোমার জন্য কতখানি
অর্থপূর্ণ হয় তা দলে সহভাগিতা কর ।

 

 

 

২০১৮