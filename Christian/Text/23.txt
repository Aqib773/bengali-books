১১৪ খষ্টধর্ম ও নৈতিক শিক্ষা

জন্যে এখন যে অগ্নিকাণ্ড চলছে, তাতে তোমরা আশ্চর্য হয়ো না; মনে কোরো না, তোমাদের ওপর অদ্ভূত
কিছু ঘটছে। বরং এতে তোমরা খ্ষ্টের দুঃখযস্ত্রণার যতখানি অংশীদার হয়ে উঠছ, তোমরা ততখানি
পার । মানুষ যদি খ্রিষ্টের নামের জন্যে তোমাদের অপমান করে, তাহলে ধন্য তোমরা, কেননা তখন
তোমাদের ওপর যে অধিষ্ঠিত রয়েছেন সেই মহিমাময় আত্মা, স্বয়ং ঈশ্বরেরই আত্মা । তোমাদের কেউ
যদি দুঃখযন্ত্রণা পায়, তবে সে যে তা পাচ্ছে খুনী, চোর, অনাচারী বা পরাধিকারচর্চাকারী বলেই, এমনটি
যেন কখনো না হয়। কিন্তু কেউ যদি খ্রিষ্টান বলেই দুঃখযন্ত্রণা পায়, তাহলে সে যেন তার জন্যে কোন
লজ্জা অনুভব না করে; বরং সে যে খিষ্টান নামে পরিচিত, তার জন্যে সে যেন পরমেশ্বরের স্তুতি-বন্দনাই
করে । আসলে এই তো সেই বিচার শুরু হওয়ার সময়; আর তা শুরু হচ্ছে, পরমেশ্বরের আপনজন যারা,
তাদেরই বিচার দিয়ে । আমাদের বিচার দিয়েই যখন বিচারের কাজ শুরু হলো, তখন যারা পরমেশ্বরের
মঙ্গলসমাচার মানতে চায় না, না জানি কী হবে তাদের পরিণাম । শাস্ত্রে তো লেখাই আছে: ধার্মিকের
পক্ষে পরিত্রাণ পাওয়া যদি এত কঠিন হয়, তাহলে ভক্তিহীন পাপী মানুষের কী দশাটাই না হবে । তাই
পরমেশ্বরের ইচ্ছায় যারা দুঃখযনস্ত্রণা পায়, তারা সৎ জীবন যাপন করে চলুক আর এভাবে তারা, সেই পরম
বিশ্বস্ত স্রষ্টা যিনি, তারই হাতে সঁপে দিক নিজেদের প্রাণ” (১ পিতর ৪:১২-১৯)।

সাধু পিতরের এ কথা থেকে চারটি বিষয় আমাদের মনে রাখতে হবে:

১. আনন্দিত হওয়া: আমাদের নিজেদেরকে খিষ্টের সাথে মিলিয়ে দেখতে হবে । কারণ আমরা ঈশ্বরের
পুত্রের মধ্য দিয়ে ঈশ্বরসস্তানের মর্যাদা লাভ করেছি । সন্তান হতে গিয়ে আমাদের কষ্ট ভোগ করতে হচ্ছে।
এখন আমরা বুঝতে পারি, কেন যীশুর শিষ্যগণ যীশুর নামে কষ্ট ভোগ করতে পেরে আনন্দিত হতেন । কষ্ট
ভোগ করতে পেরে তীরা খ্রিষ্টের কষ্টের সাথে অংশগ্রহণ করতেন ।

২. ব্যথার পর আসে গৌরব: স্বর্ণকে যেমন আগুনে পুড়িয়ে এর খাঁটিত্ব প্রমাণ করতে হয়, তেমনি কষ্ট্রের
কারণে প্রাপ্ত ব্যথার ছারা আমরা পরিশোধিত হই । এই ব্যথাই আমাদেরকে পিতা ঈশ্বরের যোগ্য সন্তানে
পরিণত করে । এভাবে আমরা খ্রিষ্টের গৌরবে অংশগ্রহণ করতে পারি । তাই কবি বলেছেন, কাটা হেরি
ক্ষান্ত কেন কমল তুলিতে, দুঃখ বিনা সুখ লাভ হয়কি মহীতে?

৩. নিজের আত্মপরিচয়ের কথা স্মরণে রাখ: ঈশ্বর নিজেই আমাদের মধ্যে বসবাস করেন । কারণ সাধু
পল বলেন, আমাদের দেহ হচ্ছে পবিত্র আত্মার মন্দির । কাজেই আমরা যখন কষ্টভোগ করি তখন ঈশ্বর
নিজেই আমাদের মধ্যে অবস্থান করেন এবং তিনি আমাদের কষ্টভোগ করতে দেখেন । এই কারণে আমাদের
দুশ্চিন্তা করার কিছু নেই ।

৪. ঈশ্বরের কাছে আত্মসমর্পণ: আমরা যখন উপলব্ধি করতে সক্ষম হই যে ঈশ্বর নিজেই আমাদের মধ্যে
আছেন তখন আমরা আর নিজের ওপর ভরসা করি না । আমরা তখন পুরোপুরি ভরসা করি ঈশ্বরের ওপর ।
আমরা তখন এই ভরসা করতে পারি যে, তিনিই কষ্টের সময় আমাদের শক্তি যোগাবেন এবং ভালো কাজ
ক্রমাগত করে যাওয়ার জন্য উদ্বুদ্ধ করবেন ।

২০১৮