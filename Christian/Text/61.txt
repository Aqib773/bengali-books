১৪ খিষ্টধর্ম ও নৈতিক শিক্ষা

ভিন্ন ব্যক্তিত্ু: ব্যক্তিত্বের দিক থেকেও মানুষে মানুষে মৌলিক পার্থক্য রয়েছে। মনোবিজ্ঞানীগণ মানুষের
কতগুলো মৌলিক বৈশিষ্ট্যের ভিত্তিতে ব্যক্তিত্বের শ্রেণিবিভাগ করলেও সত্যিকারে পৃথিবীতে যত মানুষ
আছে, তত রকম ব্যক্তিত্বও আছে। তার নিজস্ব পরিবেশ, পটভূমি ও জীবন অভিজ্ঞতাকে কেন্দ্র করেই
তার ব্যক্তিত্ব তৈরি হয় । স্বভাব গুণে মানুষের কিছুটা মিল থাকলেও মূলত একজন মানুষ আরেকজন মানুষ
থেকে আলাদা ।

নিজস্ব গুণাবলি: প্রত্যেক মানুষ আলাদা আলাদা মানবিক গুণ, বুদ্ধি, প্রতিভা ও দক্ষতার অধিকারী | কতগুলো
সাধারণ প্রতিভা অনেকের মধ্যে থাকলেও প্রত্যেক মানুষের মানবিক গুণ আলাদা | যেমন: একটা শ্রেণিকক্ষে
পাঁচজন মেয়ে গান করতে পারে, দশজন ছেলে ভালো ক্রিকেট খেলতে পারে কিন্তু তাদের মানবিক গুণগুলো
আলাদা । দেখা যাবে পাঁচজন মেয়ের মধ্যে একজন দয়ালু, অন্যজন উদার কিংবা একজন ছেলে সৎ
অন্যজন খুব সহানুভূতিশীল | অর্থাৎ কোন না কোন দিকে ভিন্নতা অবশ্যই থাকছে। মানুষ তার নিজের
গুণাবলির জন্য অনন্য হয়ে উঠেছে ।

ব্যক্তিগত পছন্দ অপছন্দ ও রুচিবোধ: মানুষে মানুষে পছন্দ, অপছন্দ ও রুচিবোধের মধ্যেও ভিন্নতা
রয়েছে। এর কারণেও মানুষ আলাদা । নানা বিষয়ে এই ভিন্নতা লক্ষণীয় । যেমন: পোশাক পরিচ্ছদ,
খাবার-দাবার, জীবন সঙ্গী বা বন্ধু নির্বাচন, পরিবেশ, রং ইত্যাদি | বিষয় নির্বাচনেও মানুষের মধ্যে অনেক
পার্থক্য রয়েছে।

মূল্যবোধের পার্থক্য: মূল্যবোধের পার্থক্যের কারণে মানুষের ব্যক্তিস্বাতস্ত্র্যের বৈশিষ্ট্যে অনেক বড় পার্থক্য
পরিলক্ষিত হয় । প্রত্যেক মানুষের রয়েছে নিজস্ব মূল্যবোধ বা বিশ্বাসের ধারা, যে অনুসারে সে আচরণ
করে । এর ওপর ভিত্তি করে গড়ে ওঠে তার স্বাধীন ব্যক্তিত্ব । যীশু খ্রিষ্ট, মহাত্মা গান্ধী, মাদার তেরেজা,
আর্চবিশপ গঙ্গুলী, এককথায় পৃথিবীর সব মহামানবেরা নিজ নিজ পৃথক মূল্যবোধের কারণেই হয়ে উঠেছেন
একক ও অনন্য

ব্যক্তিগত স্বাধীনতা: মাতৃগর্ভ হতে ভূমিষ্ঠ হবার সাথে সাথে প্রত্যেক মানুষ তার সত্তা নিয়ে এক
স্বাধীন মানুষ হয়ে ওঠে । মায়ের কাছ থেকে আলাদা হয়ে সে হয় একক | তখন থেকেই তার মধ্যে
গড়ে ওঠে আলাদাভাব । ঈশ্বর প্রতিটি মানুষকে তার শ্রেষ্ঠ উপহার স্বাধীনতা দিয়েই পৃথিবীতে
পাঠিয়েছেন ৷ এই স্বাধীনতাই মানুষকে অনন্য করে তোলে । স্বাধীনতা ব্যবহার করেই মানুষ নিজ
নিজ সিন্ধাস্ত গ্রহণ করে এবং ভালোমন্দ কাজ করে থাকে ।

একান্ত নিজস্ব অবদান : পৃথিবীতে প্রত্যেক মানুষ একটি বিশেষ অবদান রাখার জন্য জন্মগ্রহণ
করেছে । এটি প্রত্যেক মানুষের একক অবদান | এক ব্যক্তির অবদান অন্য কোন ব্যক্তিই রাখতে পারে
না। নিজের অবদান মানুষ শুধু নিজেই রাখতে পারে--হৌক সে ছোট কিংবা বড়--আমার অবদান
আমারই । ক্ষুদ্র পুষ্প সাধবী তেরেজা তার ক্ষুদ্র ক্ষুদ্র কাজের মধ্য দিয়ে ক্ষুদ্র ক্ষুদ্র অবদান রেখে অনেক

২০১৮