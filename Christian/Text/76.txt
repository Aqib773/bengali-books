আমার স্বাধীনতা ও সমাজ ২৭

 

কাজ: “সম্প্রীতিই মানব জীবনে সুখী হওয়ার সর্বোত্তম পন্থা”_এই বিষয়টির ওপর দুইটি দল বিতর্ক প্রতিযোগিতা

করবে । অন্যরা সকলে বিচারকের ভূমিকা পালন করবে । পরে মতামত চাওয়া হলে সকলেই মতামত দিতে
পারবে ।

স্বাধীনতা সম্পর্কে পবিত্র বাইবেলের শিক্ষা

পবিত্র বাইবেলের আদিপুস্তকে সাধারণ মানুষের বোঝার উপযোগী করে মানুষের উৎস কোথায় এবং
মনোনীত জাতির সূচনা কোথা হতে হয়েছে সে বিষয়ে বর্ণনা দেওয়া হয়েছে । আদিপুস্তকের প্রথম দুইটি
অধ্যায়ে কয়েকটি মৌলিক বিষয় তুলে ধরা হয়েছে। সেগুলোর একটি হলো ঈশ্বর স্বাধীন ইচ্ছা দিয়ে
মানুষকে সৃষ্টি করেছেন তার সাথে ও অন্য সকল মানুষের সাথে সম্প্রীতিপূর্ণ জীবন যাপনের উদ্দেশ্যে ।
তবে এই স্থাধীন ইচ্ছার বশবর্তী হয়ে মানুষ ঈশ্বর ও মানুষের কাছ থেকে বিচ্ছিন্ন জীবন যাপনের পথ
বেছে নিয়েছিল । এই বিষয়টি আমরা দেখতে পাই আদিপুস্তকের চতুর্থ ও ষষ্ঠ অধ্যায়ে ৷ এখানে ঈশ্বরের
বিরুদ্ধে মানুষের প্রথম বিদ্বোহের কাহিনীর পর মানুষের বিরুদ্ধে মানুষের প্রথম গুরুতর অন্যায়ের কাহিনী
বর্ণনা করা হয়েছে। মানুষ অন্যায় করলেও ঈশ্বর নিজেকে সন্ধির বন্ধনে আবদ্ধ করেছেন শুধুমাত্র ব্যক্তি
বা জাতি বিশেষের সঙ্গে নয় বরং সমগ্র মানবজাতি ও গোটা প্রাণিকুলের সঙ্গেও । এই বিষয়টি আমরা
দেখতে পাই আদিপুস্তকের নবম অধ্যায়ে । এই সন্ধির মূলকথা হলো ঈশ্বর মানবজাতি ও প্রাণিকুলকে
রক্ষা করবেনই। মানুষ তবুও ঈশ্বরকে অস্বীকার করে এবং ঈশ্বরের কাছ থেকে, অন্য মানুষের কাছ
থেকে, সমগ্র সৃষ্টির কাছ থেকে, এমনকি নিজের কাছ থেকেও বিচ্ছিন্ন হয়ে পড়ে ।

পবিত্র বাইবেলে দুই ধরনের স্বাধীনতা সম্পকে উল্লেখ করা হয়েছে-- রাজনৈতিক বা সামাজিকভাবে
পরাধীনতা বা দাসত্ব হতে স্বাধীনতা বা মুক্তি এবং অন্যটি হলো অভ্যন্তরীণভাবে পাপের দাসত্ব হতে
স্বাধীনতা বা মুক্তি । পবিত্র বাইবেলের যাত্রাপুস্তকে ইশ্রায়েল জাতির মিশর দেশের দাসত্ব হতে মুক্তির
বিষয়ের বর্ণনা রয়েছে। পরবর্তীতে প্রবক্তাদের লিখিত গ্রন্থে ইসরায়েল জাতির বাবিলনের দাসত্ব হতে
মুক্তির বিষয়ে বর্ণনা রয়েছে । পবিত্র বাইবেলের নতুন নিয়মে বর্ণনা রয়েছে পাপের দাসত্ব হতে মুক্তির
বিষয়ে । প্রভু যীশু খ্রিষ্ট এ জগতে মানুষ হয়ে জন্মগ্রহণ করেছিলেন আমাদেরকে পাপের দাসত্ব হতে মুক্তি
দিতে । নিচে নতুন নিয়ম হতে কয়েকটি উদ্ধৃতি তুলে ধরা হলো ।

 

 

 

যোহন লিখিত মঙ্গলসমাচারের ৮:৩১- ৩৬ পদে যীশু তীর প্রতি বিশ্বাসী ইহুদিদের লক্ষ করে বললেন:
“তোমরা যদি আমার বাণী পালনে নিষ্ঠাবান থাক, তাহলেই তো তোমরা আমার যথার্থ শিষ্য; তাহলেই তো
সত্যকে তোমরা জানতে পারবে আর সত্য তোমাদের স্বাধীন করে দেবে” । ইহুদি ধর্মনেতারা তখন বলে
উঠলেন: “আমরা ইহুদিরা আব্রাহামের বংশের লোক, আমরা কারো দাসত্ব করিনি কখনো । তাহলে
আপনি কী করে বলছেন যে, তোমরা স্বাধীন হয়ে উঠবে?” উত্তরে যীশু বললেন: “আমি আপনাদের
সত্যি সত্যিই বলছি, যে-কেউ পাপ করে, সে পাপের ক্রীতদাস | এখন, ক্রীতদাস তো স্থায়ীভাবে ঘরে
থাকে না; পুত্র কিন্তু স্থায়ীভাবেই থাকে । তাই স্বয়ং পুত্রই যদি আপনাদের স্বাধীন করে দেয়, আপনারা
সত্যিই স্বাধীন হয়ে উঠবেন ।”