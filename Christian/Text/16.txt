২০১৮

বিবেকের নীরব কন্ঠস্বর ১০৭

লাগলেন: “আমার ছেলে খুব ভালো ছিল । ছোটবেলা থেকেই সে আমাদের বাধ্য হয়ে চলত । ওর নামে
কোনদিন কোন অভিযোগ কারো কাছ থেকে শোনা যায়নি । ওকে নিয়ে আমরা কত গর্ব করতাম | ওকে নিয়ে
আমাদের কত বড় স্বপ্ন ছিল । কিন্তু সব শেষ হয়ে গেছে; ও আমাদের সমস্ত আশা, আমাদের সব স্বপ্ন ধ্বংস
করে দিয়েছে গত প্রায় দুই বছর ধরে ওকে নিয়ে আমরা অনেক কষ্টের মধ্যে রয়েছি। ওর কিছু বন্ধুদের সাথে
ও নেশায় জড়িয়ে যায় । কত মিথ্যা বলে বলে ও আমার কাছ থেকে কত বার টাকা নিয়েছে । ওর বাবা এই
নিয়ে আমার ওপর কতবার রাগারাগি করেছে । আমি ছেলেকে ভালোবাসি বলে ওর সব কথা সত্য বলেই মনে
করতাম । কিন্তু আস্তে আস্তে দেখছি ঘরের অনেক জিনিস হারিয়ে যেতে লাগল । একদিন হয়তো দেখছি
টেবিল ঘড়িটা নেই; অন্যদিন দেখছি মোবাইল ফোনটা নেই; আরেকদিন হয়তো দেখছি আমার জমানো
টাকাগুলো নেই; হয়তো আরেকদিন দেখছি চাল নেই । আলমারীর অনেক জিনিসই এখন আর নেই ।”

নেশার শুরু ছোট্ট পদক্ষেপ দিয়ে

একদিন বিকেল বেলা সুমন তার বন্ধুদের সাথে ঘুরতে বের হলো । মাঠের এক কোণায় এসে তারা
জড়ো হলো । তারপর একজন সিগারেট বের করল এবং তারা ধুমপান করতে শুরু করল। তারা সুমনকে
একটা সিগারেট দিল আর সে-ও ধমপান করতে শুরু করল । আস্তে আস্তে তার বেশ ভালো লাগছে বলেই
মনে হলো ৷ আর এভাবেই সে ধীরে ধীরে হিরোইনের নেশায় আসক্ত হয়ে পড়ল । তারপর যা হবার,
তা-ই হলো । পড়াশুনা বন্ধ হলো: ঘরের নানান জিনিসপত্র চুরি হতে শুরু হলো: মিথ্যা বলা অভ্যাসে
পরিণত হলো । পাড়ার মানুষ ছি: ছি: করতে শুরু করল । শেষে তার স্থান হলো মাদকাসক্ত নিরাময় কেন্দ্রে ।

নেশার পরিণতি

আজ সারা বিশ্বে বিলাস আর সুমনের মতো অনেক শিশু-কিশোর ও যুবক-যুবতীর সুন্দর জীবন কুৎসিত-ঘৃণিত
জীবনে পরিণত হচ্ছে । নেশার কারণে যে সব মন্দ পরিণতিগুলো লক্ষ করা যায়, সেগুলো নিয়রূপ :

মিথ্যা বলা অভ্যাসে পরিণত হওয়া

চুরি করার প্রবণতা

পিতামাতা ও গুরুজনদের অবাধ্য হওয়া এবং তাদের সাথে অশোভন আচরণ করা

পরিবারিক প্রার্থনা ও গির্জা-উপাসনায় অনুপস্থিতি

নৈতিক জীবনে অধঃপতন ইত্যাদি ।

এসো নেশাকে 'না' বলি

বিলাস আর সুমনের মতো আজ অনেক মা-বাবার চোখে জল: তাদের আদরের সন্তানকে নিয়ে গর্ব করা
তো দুরের কথা, লজ্জায় সমাজে আজ মুখ দেখানেই দারুণ কষ্ট । প্রত্যেক পিতামাতাই চান তাদের
সন্তানদের সুন্দর জীবন । তাদের একান্ত কামনা ও প্রার্থনা সন্তানেরা প্রতিষ্ঠিত হোক, পরিবার ও বংশের
সুনাম বয়ে আনুক । কাজেই প্রত্যেক শিশু-কিশোর ও যুবক-যুবতীর কর্তব্য তাদের পিতামাতার মতো
নিজেদের জীবনের জন্যে সুন্দর স্বপ্ন দেখা এবং সেইভাবে জীবন যাপন করা ৷ তাই সুন্দর জীবন গড়ার
মন্ত্রে প্রত্যেক শিশু-কিশোর ও যুবক-যুবতী নিজেরাই নিজেদের কাছে এই শপথ করুক: “আমি কখনো
কোনরূপ নেশা করব না ।” এটা হোক তাদের জীবনের একটা মহান ব্রত ।

দি 3) এড 8 8