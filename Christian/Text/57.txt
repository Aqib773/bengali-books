দ্বিতীয় অধ্যায়
স্বাধীনতা ও আমি

বিশ্বের প্রতিটি সৃষ্টিই একক ও অনন্য সৌন্দর্যে মহিমান্বিত । প্রতিটি সৃষ্টিই স্বাধীনভাবে নিজ নিজ সৌন্দর্য
বিলিয়ে দিতে দিতে নিজেরা ধন্য হচ্ছে এবং বিশ্বের সেবা করে চলছে । মানুষ সকল সৃষ্টির মধ্যে আরও
বেশি একক ও অনন্য ৷ পৃথিবীতে মানুষের সংখ্যা কোটি কোটি । কিন্তু একজন মানুষ অন্য আর একজন
মানুষের মতো নয়, সম্পূর্ণ আলাদা । এটি মানুষের অনন্য বৈশিষ্ট্য যা তাকে দান করে আলাদা গৌরব ও
মর্যাদা । একক ও অনন্য বৈশিষ্ট্য নিয়ে মানুষ যদি বৃদ্ধিলাভ করতে পারে তবেই সে হয়ে ওঠে স্বাধীন।
মানুষ তার অনন্য বৈশিষ্ট্য ও স্বাধীনতার কারণে নিজেকে আবিষ্কার করতে চায় বা নিজেকে সে আরও
গভীরভাবে জানতে চায় | নিজেকে জানার মধ্য দিয়ে সে নিজের শক্তির সীমাবদ্ধতা, ক্রিয়া প্রতিক্রিয়া সম্পর্কে
আরও বেশি সচেতন হয় ৷ এতে সে তার নিজের জীবন অর্থপূর্ণভাবে যাপন করতে পারে এবং অন্যের
সাথেও তার সুসম্পর্ক বজায় থাকে | এভাবেই মানুষ পরিপূর্ণ আত্মদান করে তার মানবজীবন সার্থক করে
তোলে ।

এই অধ্যায় পাঠ শেষে আমরা:

নিজেকে জানার উপায়সমূহ বর্ণনা করতে পারব ।

* প্রতিটি ব্যক্তির স্বাত্ত্রের কারণ উপমার সাহায্যে ব্যাখ্যা করতে পারব |
* অন্যদের সেবায় নিজেকে উৎসর্গ করার গুরুত্ব বিশ্লেষণ করতে পারব ।
* আমাদের জন্য খ্িষ্টের আত্মদানের অর্থ বিশ্লেষণ করতে পারব ।

* সমাজ সেবায় উদ্বুদ্ধ হবো ।

নিজেকে জানা

আত্মজ্ঞান বা নিজেকে জানা হলো পৃথিবীর শ্রেষ্ঠতম জ্ঞান । আমরা আগেই জ্ঞানী দার্শনিক সক্রেটিসের
বিষয়ে জেনেছি, তিনি বলেছেন, "নিজেকে জানো । যীশু বলেছেন, “সারা জগতকে পেয়ে কেউ যদি
তার ফলে নিজেরই সর্বনাশ ঘটিয়ে ফেলে, তাতে তার কীই-বা লাভ হতে পারে? মানুষ তখন কোনো
মুল্যেই বা নিজেকে আবার ফিরে পেতে পারে?” (মঘি ১৬:২৬) । নিজেকে জানা অত্যন্ত গুরুত্বপূর্ণ ।
পৃথিবীর সব জ্ঞানী ও প্রজ্ঞাবান মানুষেরা আত্মজ্ঞান সম্পর্কে যথেষ্ট সচেতন ছিলেন । অর্থাৎ জ্ঞানীরা
নিজের সম্পর্কে জানতে আগ্রহী । আমরা পূর্বেই জেনেছি যে, প্রত্যেক মানুষ একজন থেকে আর একজন
আলাদা বা ভিন, একক ও অনন্য । প্রত্যেক মানুষের রয়েছে তার নিজস্ব ধ্যান-ধারণা, বিশ্বীস, মনোভাব,
দৃষ্টিভঙ্গি, প্রকাশভঙ্গি, ধরন ও মূল্যবোধ । সে তার নিজস্ব ধারায় আচরণ করে, কিংবা ক্রিয়া প্রতিক্রিয়া
করে । তার রয়েছে একান্ত নিজস্ব গুণ, প্রতিভা, দক্ষতা, ক্ষমতা ও শক্তি এবং সীমাবদ্ধতা ৷ বিভিন্ন
পরিবেশে বিভিন্ন অবস্থায় আমরা কিরূপ ক্রিয়া প্রতিক্রিয়া করি সে বিষয়ে ধারণা থাকা নিজেকে জানার
একটি অংশ | নিজেকে জানার বিষয়টি একটি প্রক্রিয়া । এটি আজীবনের জন্য একটি চলমান প্রক্রিয়া ।

২০১৮