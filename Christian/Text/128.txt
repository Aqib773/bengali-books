২০১৮

মুক্তির পথে আহ্বান ৩

স্বাধীনতার বৈশিষ্ট্য

ক. স্বাধীনতা সবসময় কোনো কিছুর সাথে সম্পর্কযুক্ত | স্বাধীনতার অর্থ যা-খুশি তা-ই করা যায় না।
এমন আচরণ করতে হবে যা দিয়ে অন্যের ক্ষতি সাধিত না হয় ।

খ. স্বাধীনতা একজন পূর্ণ ব্যক্তি হওয়ার সাথে সম্পর্কযুক্ত । ঈশ্বরের প্রতিমৃতিতে আমরা সৃষ্ট । সেই কথা
মনে রেখে ঈশ্বর যেরকম ব্যক্তি হতে আমাদের আহ্বান করছেন, সেরকম ব্যক্তি হওয়া ।

গ. স্বাধীনতা খাঁটি ব্যক্তি হওয়ার সাথে সম্পর্কযুক্ত । ঈশ্বর যেরকম খাঁটি ও পবিত্র, সেরকম হওয়া ।
ঘ. স্বাধীনতা আমাদের মুক্তির পথে পরিচালিত করে ।

উ. স্বাধীনতা একটি প্রক্রিয়া । এই প্রক্রিয়া অনুসারে আমাদের কাজ করে যেতে হবে ।

চ. স্বাধীনতার লক্ষ্য সব সময় মূল্যবোধের দিকে | কল্যাণসাধন করা হলো স্বাধীনতার লক্ষ্য ।
ছ. স্বাধীনতার পথে কোন বাধা থাকতে পারে না, সব বাধা অতিক্রম করে সে এগিয়ে চলে ।

জ. স্বাধীনতা পবিত্র আত্মার দান । আমরা শুধু নিজের শক্তিতে বা ইচ্ছায় স্বাধীন হয়ে উঠতে পারি না।
এটি পবিত্র আত্মার কাজ ও দান । তিনিই আমাদের স্বাধীন করে তোলেন ।

ঝ. স্বাধীনতা সর্বজনীন । স্বাধীনতা কোন শ্রেণি বা গোষ্ঠীর ক্ষুদ্র গণ্তির উধের্বে। তাকে কেউ নিজের মধ্যে
সীমাবদ্ধ করে রাখতে পারে না । স্বাধীনতা ব্যক্তি, সমাজ ও জাতির মৌলিক অধিকার । সমস্ত স্বার্থ ও
সংকীর্ণতাকে অতিক্রম করে মুক্তি বা স্বাধীনতা ।

 

কাজ: ১. একক : মুক্ত মানুষের বৈশিষ্ট্য বর্ণনা কর ।
কাজ: ২. মুক্ত মানুষ হওয়ার উপায়সমূহ দলে আলোচনা করে লিখে উপস্থাপন কর ।

 

 

 

মুক্ত মানুষ হওয়ার উপায়

সৃষ্টির শুরুতে ঈশ্বর মানুষকে স্বাধীন করেই সৃষ্টি করেছিলেন । তাকে তিনি দিয়েছিলেন স্বাধীন ইচ্ছা । কিন্তু
মানুষ তার স্বাধীনতার অপব্যবহার করে ঈশ্বরের অবাধ্য হয়েছে ও পাপ করেছে । সে হয়ে গেছে পরাধীন
কারণ সে হয়েছে পাপের অধীন । কিন্তু তারপরও সে স্বাধীন হয়ে ওঠার জন্য সর্বদা চেষ্টা করছে। মানুষ কী
করে স্বাধীন হতে পারে সে বিষয়ে আমরা এখন আলোচনা করব ।

১. আত্মজ্ঞান: আত্মজ্ঞান বলতে আমরা বুঝি নিজের সম্পর্কে জানা । প্রত্যেক মানুষ একেক জন একক
বা অনন্য ব্যক্তি ৷ পৃথিবীতে কেউ কারো মতো নয় । শুধুমাত্র চেহারা বা বাহ্যিক দিকেই এই ভিন্নতা নয় বরং
তার আচার-ব্যবহার বা ব্যক্তিত্বে সবকিছুর মধ্যেই এই ভিন্নতা পরিলক্ষিত হয় ৷ তাছাড়াও আমরা প্রত্যেকেই
দোষগুণ মিলিয়েই মানুষ । আমরা যখন নিজেদের এসব বিষয় ভালোভাবে জানতে ও বুঝতে পারি তখন
আমরা অনেকটা যুক্ত মানুষ হই দোষগুলোকে কমানোর ও গুণগুলোকে বাড়িয়ে তোলার চেষ্টা করতে
করতে আমরা যা আছি তা-ই হয়ে উঠি । এভাবে আমরা যা আছি তাই হয়ে উঠতে পারলে ক্রমান্বয়ে স্বাধীন
মানুষ হয়ে উঠি ।