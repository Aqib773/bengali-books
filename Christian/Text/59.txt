১২ খিষ্টধর্ম ও নৈতিক শিক্ষা

আমরা সে বিষয় সম্পর্কে সুস্পষ্ট ধারণা লাভ করি । এতে করে নিজের সম্পর্কে আমরা আরও ভালো
করে জানতে পারি । লোকেরা যখন ব্যতিচারে লিপ্ত মারীয়া মাগদালিনীকে যীশুর কাছে ধরে এনেছিল
তখন তারা তাকে পাথর ছুঁড়ে মেরে ফেলার পরিকল্পনা করেছিল । তখন যীশু উপস্থিত জনতাকে
বলেছিলেন তোমাদের মধ্যে যার কোন পাপ নেই সেই আগে পাথর ছুঁড়ক। তখন সেখান থেকে একে
একে সবাই সরে পড়েছিল । যীশু তখন তাদের আত্মমূল্যায়নের সুযোগ দিয়েছিলেন ।

€. বিভিন্ন মনোবৈজ্ঞানিক পরীক্ষা: বর্তমানে বিভিন্ন মনোবৈজ্ঞানিক পরীক্ষা বা অনুশীলনীর মাধ্যমেও
আমরা নিজের সম্পর্কে অনেক ধারণা পেতে পারি । এ ধরনের পরীক্ষায় বিভিন্নরকম প্রশ্নের উত্তর দানের
মাধ্যমে মানুষের স্বভাব ও ব্যক্তিত্বের নানা দিক যাচাই করা হয় ।

৬. বিভিন্ন ঘটনা: বাস্তব জীবনের নানা ঘটনা আত্মজ্ঞানের সহায়ক । বিভিন্ন ঘটনার আলোকে আমরা
নিজেদের অবস্থান পর্যালোচনা করতে পারি । যেমন কোন চ্যালেঞ্জিং বা ঝুঁকিপূর্ণ ঘটনায় আমরা কিরূপ
আচরণ করি তা থেকে নিজের সম্পর্কে আমরা জানতে পারি । শুধুমাত্র ঘটনা নয়, জীবনের নানারকম চাপের
সময় আমি কীভাবে তা নিয়ন্ত্রণ করি তা থেকেও আমার আত্মজ্ঞান হয় ।

এ প্রসঙ্গে একটা ছোট গল্প আমাদের সাহায্য করতে পারে । একজন মায়ের তিনজন ছেলেমেয়ে ছিল । সেই
মা তার সন্তানদের নানা বিষয়ে সাহায্য করতেন । জীবনের নানা চাপে পড়ে তারা খুব অভিযোগ করছিল ।
তাই একদিন এ মা তার সন্তানদেরকে রান্নাঘরে নিয়ে গেলেন । তিনটি চুলার উপরে তিনটি পাত্রে পানি
ফুটছিল । মা ফুটন্ত পানির একটি পাত্রে একটি ডিম, একটিতে গাজর এবং শেষটিতে কিছু কফি দিলেন।
কিছুক্ষণ পর দেখা গেল ডিমটি শক্ত হয়ে গেছে, গাজরটি নরম হয়ে গেছে এবং কফি পানির সাথে
মিশে সুগন্ধি ছড়াচ্ছে ও অপূর্ব এক পানীয়তে পরিণত হয়েছে৷ মা তখন তার সন্তানদের বুঝিয়ে বললেন:
একই পরিমাণ তাপে তিনিটি জিনিস তিনরকম হয়ে গেল । তাই আমাদেরও দেখতে হয় জীবনের চাপে
আমাদের অবস্থা কী হয় । তবে ডিমের মতো শক্ত বা গাজরের মতো নরম হয়ে গেলে চলবে না। কফির
মতো ঘটনার মোকাবেলা করতে হবে এবং ঘটনার সাথে একাত্ম হয়ে চলতে শিখতে হবে ।

৭. শিক্ষা: শিক্ষা মানুষের আচরণকে বদলে দেয় । শিক্ষার মাধ্যমে আমাদের আত্মজ্ঞান অনেক বেড়ে
যায়। তাই নিজেকে জানার জন্য শিক্ষার কোন বিকল্প নেই। প্রকৃত শিক্ষা জীবনের দর্পণস্বরূপ । শিক্ষার
মাধ্যমে আমরা সচেতন হই | সচেতনতা নিজেকে জানার প্রথম ধাপ । তবে শুধুমাত্র গুঁথিগত শিক্ষাই প্রকৃত
শিক্ষা নয় বরং জীবনকেন্দ্রিক শিক্ষা আত্মজ্ঞানের সহায়ক ।

৮". গঠন প্রশিক্ষণ: শুধুমাত্র প্রাতিষ্ঠানিক ও পাঠ্যক্রমের শিক্ষাই নয় নিজেকে জানার প্রয়োজনে বিশেষ
ধরনের গঠন প্রশিক্ষণও গ্রহণ করতে হয় । আজকাল এ ধরনের গঠন প্রশিক্ষণের নানা সুযোগসুবিধা,
সেমিনার এবং কর্মশালারও ব্যবস্থা রয়েছে । তাই উপযুক্ত গঠন প্রশিক্ষণের মাধ্যমে আমরা সহজেই নিজেকে
আরো গভীরভাবে জানতে ও চিনতে পারি | আমরা নিজেকে যত গতীর ও ভালোভাবে চিনব আমরা তত
পরিপ্ মানুষ হতে পারব ।

২০১৮