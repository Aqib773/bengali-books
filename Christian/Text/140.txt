২০১৮

পিতার সম্মুখে ৮৫

ঈশ্বরের উপস্থিতি

প্রার্থনার মধ্য দিয়ে আমরা ঈশ্বরের উপস্থিতি সম্বন্ধে সচেতন হই ও তীর সাক্ষাতে উপস্থিত হই । ঈশ্বর যদিও
সবসময় আমাদের সঙ্গে সঙ্গে আছেন, আমরা কিন্তু তা সবসময় উপলব্ধি করি না। এটি যেন আমদের
শ্বাস-প্রশ্বাসের মতো । আমরা অক্সিজেন ছাড়া বাচতে পারি না, তাই প্রতিনিয়ত আমরা বাতাসের সাথে
অক্সিজেন গ্রহণ করে চলছি । আমরা সব সময় এই বিষয়ে সচেতন থাকি না । বরং আমরা অবচেতন মনেই
এই অক্সিজেন বা প্রাণবায়ু গ্রহণ করে চলছি ।

যখন একটু সচেতন হই, মাত্র তখনই আমরা উপলব্ধি করতে পারি যে, এই অক্সিজেন শ্বাসের সাথে গ্রহণ
না করলে আমরা কিছুক্ষণের মধ্যে নিঘতি মারা যাবো । জলে বিচরণকারী মাছের দিকে তাকালে লক্ষ করা
যায় যে, যখন মাছ ডাঙ্গায় তোলা হয় তখন সেগুলো বাঁচার তাগিদে জলে ঝাপিয়ে পড়ার জন্যে কী
লাফালাফিই না করে । অথচ যখন জলের ভিতর ছিল, তখন এই জীবনদায়ী জলের গুরুত্ব ও প্রয়োজনীয়তা
হয়তোবা ততখানি উপলব্ধি করেনি ।

ঠিক তেমনিভাবে আমরাও এঁশ-জীবনের মধ্যে ডুবে আছি, তার জীবন-জল পান করে বেঁচে আছি। কিন্তু
আমরা তা সব সময় উপলব্ধি করি না । যখন আমরা শান্ত মন নিয়ে নিরবে বসি এবং প্রার্থনায় প্রবেশ
করি, তখন আমরা গভীরভাবে উপলব্ধি করি যে, আমরা তীর প্রেমময় উপস্থিতির মধ্যে রয়েছি । ঈশ্বর যেন
অসীম এক জীবন-সমুদ্র, আর আমরা সবাই, ধনী-গরিব, পাপী-ধার্মিক সবাই তার জীবন-জল পান করে
চলেছি আর বেঁচে রয়েছি । এই জীবন-সমুদ্রেই আমাদের জীবন, অর্থাৎ ঈশ্বরের মধ্যেই আমাদের জীবন ।
জলের বাইরে যেমন মাছ বাঁচতে পারে না, ঠিক তেমনিভাবে ঈশ্বরকে ছাড়া আমরা বাঁচতে পারি না।
প্রার্থনার মধ্য দিয়েই আমরা ঈশ্বরের উপস্থিতি উপলব্ধি করি, তার সাক্ষাতে উপস্থিত হই, তাঁর প্রেম, শাস্তি
ও পবিত্রতা উপলদ্ধি করি, যে ব্যক্তি প্রার্থনায় ও ধ্যানে যত বেশি তার উপস্থিতি উপলব্ধি করে, সে তত
বেশি তীর পবিত্রতা, প্রেম, শান্তি ও আনন্দ উপলব্ধি করে ।

ঈশ্বরের কথা শোনা

১৯৪৮ খিষ্টাব্দে মাদার তেরেজা (মাদার হওয়ার পূর্বে) যখন ট্রেনে চড়ে প্রার্থনা করতে করতে দার্জিলিং
যাচ্ছিলেন, তখন তিনি স্পষ্ট শুনতে পেলেন একটি কণ্ঠস্বর: “সব কিছু ছেড়ে আস ।” কয়েকবার স্পষ্ট তা
শুনতে পেলেন এই কন্ঠস্বর | হ্যা, এ তো ঈশ্বরেরই কষ্ঠস্বর ৷ ঈশ্বর তাকে বলছেন তীর লরেটো ধর্ম-সংঘ
ছেড়ে নতুন এক অজানা জীবনের উদ্দেশ্যে যাত্রা করতে | এ যেন আব্রাহামের মতো ঈশ্বরের আদেশে উর
দেশ ছেড়ে এক অজানা নতুন এক দেশের দিকে যাত্রা । শুধু আব্রাহাম ও মাদার তেরেজা নন, ইতিহাসে
আরো অনেক মানুষ খুঁজে পাব যারা নানাভাবে ঈশ্বরের কণ্ঠস্বর শুনেছেন এবং সেই মতো সাড়াও দিয়েছেন।
সাধু পিতর এক দিন ছাদে প্রার্থনা করার সময় এমনি এক অদ্ভুত দৃশ্য দেখেছিলেন যে, একটা বড় চাদরের
চার কোণ ধরে কারা যেন যত রকমের প্রাণী, যা ছিল ইহুদিদের কাছে “অশুচি, তা-ই তার সামনে নামিয়ে
দিচ্ছে আর বলছে, “পিতর, ওঠ, ওদের মেরে ফেল, আর খাও” (প্রেরিত ১০:১০-১৬)। এই অদ্ভুত দর্শনের
মধ্য দিয়ে পিতরের কাছে প্রকাশ করা হয়েছিল যে, যীশু শুধু ইহুদি জাতির জন্যে নয়, বরং ইহুদিরা যাদেরকে