দশম অধ্যায়

অসুস্থ বিশ্বের নিরাময়

প্রত্যেক মানুষ তার জীবনে কোনো না কোনোভাবে অসুস্থ হয় । অসুস্থতা কোন মানুষের জন্য কাম্য নয়,
তবুও তা মানুষের জীবনে আসে । আমাদের জীবনে অসুস্থতা কখনো সামান্য, কখনো বড় আকারের, আবার
কখনো বা কারো জীবনে তা মারাত্মক আকার ধারণ করে; এমন কি, তা কারো জীবনে মৃত্যু ডেকে আনে ।
অসুস্থতা আমাদের জীবনের আনন্দ, শাস্তি ও মনের একাগ্রতা নষ্ট করে দেয়; তার ফলে সৃষ্ট হয় নিরানন্দ-
ভাব, বিরক্তি, অধৈর্য, নিঃসঙ্গতা ও একাকীত্ব । দীর্ঘ ও গুরুতর অসুস্থতা জীবনে চরম হতাশার জন্ম
দেয়। অসুস্থতা মানৰ জীবনের একাগ্রতা নষ্ট করে বিচ্ছিন্নতা সৃষ্টি করে। তাই সব মানুষই চায় তার

অসুস্থতা থেকে নিরাময় বা পূর্ণ সুস্থতা এবং অসুস্থতার দ্বারা সৃষ্ট নিরানন্দ ও বিচ্ছিন্ন জীবন থেকে মুক্তি ।
কেননা সুস্থ জীবনই হলো সুখী, সুন্দর, আনন্দময় ও শান্তিময় জীবন ।

শুধু মানুষই নয়, মানুষের মতো পৃথিবী এবং এর পরিবেশও নষ্ট বা দুষিত হয়, যেমন পৃথিবীর প্রাণী,
প্রকৃতি, পরিবেশ, বাতাস, আবহাওয়া, নদনদী, সাগর ইত্যাদি | এই অসুস্থতা শুধু বাহ্যিক বা দৈহিক নয়,
নৈতিক, সামাজিক, অর্থনৈতিক, পরিবেশগত ইত্যাদি বিভিন্ন দিক থেকেও পৃথিবী অসুস্থতায় ভোগে । দৈহিক
অসুস্থতার চাইতে অভ্যন্তরীণ অসুস্থতাই বেশি অস্বস্তিকর । মানুষ অভ্যত্তরীণভাবে অসুস্থ বলেই পৃথিবীও
অসুস্থ । তাই মানুষের মতো পৃথিবীরও সুস্থতা বা নিরাময় প্রয়োজন । মানুষগুলো সুস্থ হয়ে উঠলেই
ঠিক তেমনিভাবে সুন্দর ও শীস্তিময় বিশ্বের জন্যে সুস্থ প্রকৃতি ও পরিবেশ অপরিহার্য ।

এই অধ্যায় পাঠ শেষে আমরা:

৬ পাপের ধারণা ব্যাখ্যা করতে পারব ।

৬ পাপের ফলে বিশ্বের ক্ষতবিক্ষত অবস্থা বর্ণনা করতে পারব ।

* খ্রিষ্টের নিরাময়কারী শক্তির মাহাত্ম বর্ণনা করতে পারব ।

৪ পুনর্মিলন সাক্রামেস্তের গুরুত্ব ও পদ্ধতি বর্ণনা করতে পারব ।

পাপ থেকে বিরত থাকতে উদ্বুদ্ধ হবো ।

 পুনর্মিলন সাক্রামেন্তে উদ্ুদ্ধ হবো ।

পাপ

পৃথিবীর মানুষের আধ্যাত্মিক, নৈতিক, সামাজিক, অর্থনৈতিক, পরিবেশগত ও কৃষ্টিগত মূল্যবোধের অবক্ষয়
বা ধ্বংস সাধনই হলো পাপ যার অপর নাম মন্দতা বা অসুস্থতা | ঈশ্বর পরম সুন্দর । তিনি “অতি সুন্দর"
এক পৃথিবী এবং যাবতীয় সবকিছুই অতি সুন্দর করে সৃষ্টি করেছেন । কিন্তু পাপের ফলে মানুষ ও পৃথিবীর
সবকিছু কলঙ্কিত হলো এবং সুন্দর পৃথিবীর সবকিছুই কলুষিত হলো । ঈশ্বরের সৃষ্ট সুন্দর ও পবিত্র পৃথিবী
মানুষের পাপের ফলে এক অসুস্থ রুগ্ন ও ভগ্ন পৃথিবীতে পরিণত হলো ।

২০১৮