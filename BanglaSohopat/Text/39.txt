২০১৮

বাংলা সহপাঠ ৩৯

বাড়ি ঘুরে বেড়ান। তাদের কাছ থেকে অর্থসম্পদ সংগ্রহ করেন। এবার তিনি বৃদ্ধ বয়েসে এক মুরিদের কন্যাকে
বিয়ে করে বসেন। মুরিদ ও কন্যার সতমাতা মিলেই সব আয়োজন করে । কিন্তু কন্যা পালিয়ে যায়। তখন তিনি
নিজেই হবু স্ত্রীর সন্ধানে বের হন এবং ঘটনাচক্রে তার সন্ধানও পেয়ে যান। তখন তিনি অত্যন্ত চালাকি ও বুদ্ধিমত্তার
আশ্রয় গ্রহণ করেন। নাটকে আমরা তাকে এ পর্যায়েই দেখতে পাই ।আমরা দেখি, তিনি অত্যন্ত ধৈর্যশীল ও বুদ্ধিমান
লোক । বাস্তব বুদ্ধিও তার টনটনে। তার স্ত্রীকে উদ্ধারে তিনি পুলিশের আশ্রয় গ্রহণ করার অভিনয় করেন।কিস্তর জানে,
এতে অনেক ঝামেলা । তাই ওই পথে এগোন না। তিনি প্রথমে ধর্মীয় বিয়ের দোহাই দেন। কিন্তু তাহেরা তার পাল্টা
যুক্তি দিলে তা থেকে তিনি সরে আসেন। তিনি তখন মানবিকতার বাহানা করেন । বলেন এ মেয়ে কখনো গ্লেহ-মমতা
পায়নি। তার কাছ থেকে গ্েহমমতা পেলে বুঝতে পারবেন। এতেও কাজ না হওয়ায় তিনি জমিদারের অসহায়ত্রে
সুযোগ গ্রহণ করেন। তিনি টাকা দিয়ে জমিদারের জমিদারি রক্ষা করার প্রস্তাব করেন। শর্ত হিসেবে তাহেরাকে
ফেরত চান। কিন্তু তার সব চক্রান্ত একসময় ব্যর্থ হয়। তাহেরা ও হাশেম আলি পালিয়ে যায়। তখন আমরা দেখি
তিনি বাস্তবতা মেনে নেন। তিনি তাদের তাড়া করতে নিষেধ করেন। এতে তার একই সাথে বুদ্ধিমত্তা ও
বাস্তবজ্ঞানেরও পরিচয় পাওয়া যায়।

তাহেরা

তাহেরা এই নাটকের অন্যতম গুরুতৃপূর্ণ চরিত্র ৷ একবিচারে সবচেয়ে গুরুত্বপূর্ণ চরিত্র। কেননা, তাকে কেন্দ্র করেই
নাটকটির ঘটনাপ্রবাহ আবর্তিত হয়েছে। সে মাতৃহারা ।তার কুসংস্কারাচ্ছন্ন বাবা ও সতমাতা তাকে বৃদ্ধ পীরের সাথে
বিয়ের ব্যবস্থা করেছেন। কিন্তু সে এ অন্যায় বিয়ে মেনে নেয়নি। পালিয়েছে। দুঃসাহসের সাথে শহরগামী বজরায়
চড়ে বসেছে। কিন্তু একসময় পীরের কাছে ধরা পড়ে । বজরার একমাত্র হাশেম আলি ছাড়া অন্য সবাই প্রায় তার
বিরুদ্ধে গেলেও সে বৃদ্ধের সাথে তার না যাওয়ার সিদ্ধান্ত থেকে সরে আসেনি । এ হিসেবে তাহেরা একটি অত্যন্ত
অনমনীয় চরিত্র। কিন্ত যখন সে জমিদারের অসহায়ত্ের কথা জেনেছে, তখনই সে রাজি হয়েছে। মানবিকতার
পরিচয় দিয়েছে। অর্থাৎ সে একই সাথে অনমনীয় ও মানবিক চরিব্র। সবশেষে সে নতুন জীবনের সন্ধানে হাশেম
আলির হাত ধরে অজানার উদ্দেশ্যে রওয়ানা দিয়েছে। তাহেরাকে বিশ শতকের প্রারস্তে নারী অধিকার ও জাগরণের
প্রতীক চরিত্র বলা যায়।

হাশেম আলি

হাশেম আলি জমিদারপুত্র। সে এই নাটকের অত্যন্ত গুরুতৃপূর্ণ চরিত্র । সে কেন্দ্রীয় চরিত্র বহিপীরের বিপরীত চরিত্র ।
সে অত্যন্ত শা্তভাবে বহিপীরের কুটচালকে মোকাবিলা করেছে এবং পরিশেষে জয়লাভ করেছে। বহিপীর
নেতিবাচক চরিত্র ব্যক্তিগত স্বার্থের হিসেবে সে জীবন ও জগৎকে গণনা করে। অন্যদিকে হাশেম আলি ইতিবাচক
চরিত্র। মানবীয় মূল্যবোধ ও ন্যায়বোধের গুরুত্ব তার কাছে সর্বাধিক। এ অর্থে হাশেম আলিকেই নায়ক এবং
বহিপীরকে খলনায়ক হিসেবে বিবেচনা করা যায়। হাশেম আলি জমিদারপুত্র হলেও বৈষয়িক বিবেচনা তার কাছে
কম। জমিদারি নিয়ে ভাবে না। সে বিএ পাস। এখন একটি প্রেস বসাতে চায়। পিতার জমিদারি চলে গেলে এবং
এজন্য প্রেস বসাতে না পারলেও সে চিন্তিত নয়। সে ভাবে, যখন পড়ালেখা করেছে তখন একটা কিছু হয়ে যাবে। সে
অত্যন্ত যুক্তিবাদী,আধুনিক ও মানবিক অনুভূতি সম্পন্ন মানুষ । বজরায় সেই প্রথম অচেনা মেয়েটির সমস্যার প্রকৃতি
উপলব্ধি করে। সে তার প্রতি সহানুভূতিসম্পন্ন হয়ে পড়ে । মেয়েটি আত্মহনন করতে গেলে সে তাকে রক্ষা করে।
পুরো বজরার মানুষ যখন তার বিরুদ্ধে তখনো সে মেয়েটির পক্ষ ত্যাগ করেনি । নাটকে তাকে অস্থিরচিত্ত বলে বর্ণনা
করা হলেও সে তার অবস্থানে ছিল স্থির । এ ক্ষেত্রে মাতার সাবধানবাণী, বহিগীরের ভীতি প্রদর্শন, পিতার করুণ মুখ
কিছুই তাকে পিছু টলাতে পারেনি । সে তাহেরাকে বীচাতে চেয়েছে । এমনকি বিয়ে করে হলেও । জমিদারপুত্র হিসেবে
তাহেরা তার কাছে অচেনা একটি পরিচয়হীন মেয়ে। কিন্তু শেষ পর্যন্ত সে সব বৈষয়িক বিষয়বস্তু ত্যাগ করে
মেয়েটিকে নিয়ে অনিশ্চিত-অজানার উদ্দেশ্যে রওয়ানা দিয়েছে। তার এ পদক্ষেপকে অবশেষে বহিগীর নিজেই সঠিক
বলে অনুমোদন করেছেন । হাশেম আলি ধর্মীয় কুসংস্কার ও সামাজিক অবিচারের বিরুদ্ধে প্রতিবাদের প্রতীক চরিত্র ।