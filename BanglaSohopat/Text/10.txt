২০১৮

বাংলা সহপাঠ ১৩

বিয়ে? আমার তো বিয়ে হবে না। বড় বুয়াদেরই তো বিয়ে হয়নি। আমাকে কে বিয়ে করবে?

করবে, করবে । দেখবি লাল টুকটুকে বর আসবে ।

তোমার মতো?

ধুৎ বোকা! আমার মতো হবে কেন? আমি কি একটা ছেলে হলাম? আমি তো এখন পথের ছেলে । এতিম। অনেক
সুন্দর, অনেক ভালো বর পাবি তুই।

কুস্তির চোখ দিয়ে ঝরঝর করে জল গড়ায়। ও কাদতে কীদতে বলে, তোমার মতো কেউ ভালো নয়। বুধা বলে,
আমি যাই রে,কুত্তি। তুই বাড়ি যা। চাচি দেখলে তোকে বকবে। আমি চাই না আমার জন্য তোকে বকা খেতে
হোক।

কুস্তি পথের মাঝখানে দীড়িয়ে চিৎকার করে কীদে। ছেলেটি পেছনে তাকায় না। ওর মনে হতে থাকে, কুস্তি যেন
চিৎকার করে বলছে, তোমার মতো কেউ ভালো নয়। ও বুঝতে পারে না। ও যদি এতই ভালো হবে,তবে চাচি কেন
ওকে সইতে পারল না? তা হলে সম্পর্কটা কি এমন যে কারও কাছে ভালো, কারও কাছে খারাপ? ভাবতে ভাবতে ও
মাঠের মাঝখানে কাকতাড়ুয়া হয়ে দীড়িয়ে থাকে। এটা ওর খেলা। এমন ভঙ্গিতে দীড়িয়ে থেকেই ও মানুষের আদর
পেতে চায়। এই খেলা খেলতে খেলতেই ও বড় হতে চায়। ও দেখে কাঠফাটা রোদে দাঁড়িয়ে থাকলে একসময় ওর
মাথার ওপর শকুনের ছায়া নেমে আসে । ওকে দেখলে শকুনের বুঝি মনে হয় মরা মানুষ । তালগাছের ওপর থেকে
সাই করে উড়ে আসে । আসলে কাকতাড়ুয়ার ভেতরে ও গাঁয়ের বেশির ভাগ মানুষকে দেখতে পায়। ওরা এমনই
কাকতাড়ুয়া। ছন্ছাড়া। পথেঘাটের, হাটবাজারে। বাড়ি নেই। পেটভরা ভাত নেই। শুধু গায়ের কয়েকজন মানুষ
শকুনের মতো । কাকতাড়ুয়া ওদের ভয়ে তটস্থ থাকে।

গায়ের লোকে ওর নাম দিয়েছে কাকতাড়ুয়া। নোলক বুয়া ডাকে ছন্নছাড়া । হরিকাকুর জালে প্রচুর মাছ উঠলে ওর
দিকে তাকিয়ে ফোকলা গালে হেসে বলে, মানিকরতন। পাকা ধান কাটার সময় জয়নাল চাচা ওকে বাবা ছাড়া কথা
বলে না। বলে, সোনাবাবা। হাটের দিনে ডালাভরা বাজার নিয়ে বাড়ি ফেরার পথে হাশেম মিয়া বলে, ও খোকনবাবু,
আজ তুই আমার বাড়িতে ভাত খাবি। লোকটা বেশি সওদা করতে পারলে আত্মহারা হয়ে যেত। গায়ের গোবর-
কুড়ানি বুড়িটা ওকে গোবররাজা বলে ডাকে । অনেক দিন ও বুড়িকে গোবর কুড়িয়ে দিয়েছে। ওর তো অনেক নাম।
এতে ও ভীষণ খুশি ।

ওর মনে হয় ভালোই তো। যার যা খুশি সে নামেই আমাকে ভাকুক। একজনের অনেক রকম নাম থাকলে সেসব
নামের ভেতর দিয়ে অনেক রকম মানুষ হতে পারে । ও অনেক রকম মানুষ হতে চায়। কেন? যেমন, কুত্তির ভাবনার
মতো ভালো । নোলক বুয়ার ভাবনার মতো সাহসী । চাচির কথার মতো লাল চোখের মানুষ৷ ভরা মাছের জাল টেনে
তুললে হরিকাকুর দুচোখের বিস্ময়ে লেখা হয় একটি শব্দ, শক্তিশালী । আর কী? বিশ্বাসী? হ্যা। পরোপকারী? হ্যা।
সহদয়? হ্যা। বন্ধুতৃসুলভ? হ্যা। আর কী। সবকিছু, সবকিছু । ও ভাবতে ভাবতে ছুট দেয়। মাঠ পেরিয়ে, ঘাট
পেরিয়ে, নদী পেরিয়ে ছুটতে থাকে । ওর কল্পনায় ভেসে ওঠে তেপান্তরের মাঠ, পঙ্থিরাজ ঘোড়া, সাত সমুদ্র তেরো
নদী।

এভাবে ওর দিন ভালোই কাটছে। চাচির প্রতি ও কৃতজ্ঞ হয়ে ওঠে । ভাবে, চাচি ওকে মুক্তির কথা বলে স্বাধীন মানুষ
হওয়ার স্বপ্ন দিয়েছে। কী মজা স্বাধীন মানুষ, স্বাধীন মানুষ | ও স্বাধীন মানুষ বলতে বলতে বাজারে এলে হাবু
দোকানদার তুরু কুঁচকে জিজ্ঞেস করে, কী বলছিস রে, বুধা?

স্বাধীনতা ।

স্বাধীনতা? দূর বোকা ।

ছেলেটি ঘাড় বাকিয়ে বলে, স্বাধীনতা ভীষণ আনন্দের। স্বাধীনতা খুব দরকার । আমি তো এখন স্বাধীন মানুষ ।
দোকানদার নিজের কাজে মন দিতে দিতে বলে, ছেলেটার পাগলামি গেল না।