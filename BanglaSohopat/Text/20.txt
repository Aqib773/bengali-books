২২ বাংলা সহপাঠ

রাজাকার কমান্ডার কাজের মেয়েটিকে আচ্ছা করে পিটিয়ে বাড়ি থেকে বের করে দিল । তার ধারণা, কাজের মেয়েটি
রান্না করার পরে নিশ্চয় পাঠখড়িগুলো চুলোর পাশে রেখে দিয়েছিল। সেখান থেকে আগুন লেগেছে। বাড়ির বাইরের
জামগাছের নিচে বসে মেয়েটি অনেকক্ষণ কীদল। বুধা মেয়েটিকে দুটো জিলাপি দিয়ে বলল, খা ।

মেয়েটি কাদতে কাদতে বলল, আমি পাটখড়ি চুলার পাশে রাখিনি, বুধা। আমি জানি না কীভাবে আগুন লাগল।
বুধা ওর পাশে বসে। তারপর কোমরে গুঁজে রাখা মলমের ছোট্ট কৌটাটা ওর হাতে দিয়ে বলে, যেখানে যেখানে
কেটেছে সেখানে লাগিয়ে দে।

মলম?

হ্যা, তোর জন্য এনেছি। রাজাকার কমাণ্তার যখন তোকে মারছিল তখনই বুঝেছিলাম যে এই মলমটা তোর লাগবে।
লাগিয়ে দে জ্বালাপোড়া কমবে । আহা রে যুদ্ধের জন্য আমাদের কত কিছু সইতে হয় ।

যুদ্ধ! মেয়েটি অবাক হয়ে ওর দিকে তাকায় । যুদ্ধ কোথায়? আগুন লাগা কি যুদ্ধ?

ধর,এক রকম তাই। আমি এমনি বললাম । তোর নাম কী রে?

ফুলকলি।

চল আমার সঙ্গে ।

কোথায়?

আতা ফুপুর বাড়িতে । ওখানে গিয়ে একটু ঘুমিয়ে থাকবি।

এখন গেলে ওরা আমাকে মারবে ।

মারবে না। এরা এখন ঘর-দুয়ার নিয়ে ব্যস্ত । এদের মেজাজ ঠাণ্ডা হোক, তারপরে আসবি। তোর তো কেউ নেই।
কোথায়ই বা ঘাবি। আয়।

বুধা ফুলকলির হাত ধরে টানে । দুজনে সবার চোখ এড়িয়ে পথে নামে । যেতে যেতে ছেলেটি বলে, তোর কি খুব কষ্ট
হচ্ছে, ফুলকলি?

মলম লাগানোর পর জ্বালা কমেছে।

যুদ্ধের সময় কত জ্বালা যে সইতে হয়।

তুই বারবার যুদ্ধের কথা বলছিস কেন?

তুই কি যুদ্ধ করছিস?

হ্যা।

কার সঙ্গে?

শক্রর সঙ্গে।

শক্র! তাহলে তুই-ই কি আগুন...

আগুন! আগুন! আমাদের চারদিকে আগুন। আয় দৌড়াই।

বুধা ফুলকলির হাত ধরে হেঁচকা টান দেয়। মেয়েটি হৌচট খেতে খেতে সামলে নেয়। একসময় দম নেওয়ার জন্য
দীড়িয়ে বলে, আমি সব বুঝতে পেরেছি, বুধা। আমি তোর শক্র নই।

আমি তো জানি তুই আমার শক্র নস্‌। আমরা দুজনে এক। ওই বাড়িতে কিছু ঘটলে আমি তোকে জানিয়ে দেব।
ফুলকলি এখন থেকে তোকে আমি জয় বাংলা ডাকব।

জয় বাংলা, জয় বাংলা । জয় বাংলা, জয় বাংলা বলতে বলতে ফুলকলি আবার ছুট দেয়। এবার ওদের দম ফুরোয়
না। ওরা একদৌড়ে আতা ফুপুর বাড়িতে এসে ওঠে । ফুলকলি ফিসফিসিয়ে বলে, এখন থেকে তোকে আমি যুদ্ধ
ডাকব, বুধা।

২০১৮