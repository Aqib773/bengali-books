২০১৮

বাংলা সহপাঠ

বহিপীর

বহিপীর

৪৫

দেখুন, আপনি ওখান থেকে সরে আসুন। আপনার কোনো ভয় নেই। আপনার কথা পীরসাহেব
জানেন না, জানবেনও না আর খেয়েদেয়ে দুপুরেই তিনি চলে যাবেন।

(হঠাৎ নেবে বসে মুখ ঢেকে কীদতে শুরু করে। মনে হবে অনেকক্ষণ কীদবে কিন্তু শীঘ্রই চোখ
মুছে শান্ত গলায়) আমাকে যখন আশ্রয় দিয়েছেন, তখন আর এইটুকুও আমার জন্য করুন,
তাকে আমার কথা বলবেন না।

না না। কেউ বলবে না।

হাশেম, সে কেমন কথা । পীরসাহেবকে না বলে কী করে পারি? তার সঙ্গে না গেলে কোথায়
যাবে মেয়েটা, কে দেখবে তাকে?

আম্মা । এখন তো একটু চুপ করুন।

আপনারা আমার জন্য যথেষ্ট করেছেন। ডেমরা ঘাট থেকে তুলে নিয়ে বজরায় আশ্রয় দিয়েছেন।
দয়া করে আরেকটু করুন। কারণ,আমি পীরসাহেবের সঙ্গে কিছুতেই যাব না। পানিতে ঝাপ
দিয়ে মরব, তবু যাব না। আমার কথা অবিশ্বাস করবেন না।

(হঠাৎ জোর দিয়ে) দেখুন, আপনি চিন্তা করবেন না। আপনার কোনো ভয় নেই। আমি কথা
দিচ্ছি, পীরসাহেবের সঙ্গে আপনাকে ফিরে যেতে হবে না।

তুই আবার এর মধ্যে অত লম্বা-চওড়া কথা বলিস কেন? তোর বাপ ফিরে আসুন, তিনি বুঝে-
শুনে যাই করতে বলবেন তা-ই করা হবে। (পাশের ঘর থেকে পীরসাহেৰ ডাকেন, হাশেম মিঞা)
এ যে পীরসাহেব তোকে ডাকছেন। গিয়ে দ্যাখ,তীর কী চাই। তা ছাড়া এ ঘরে তোর অত ঘুরঘুর
করার কী প্রয়োজন? মেয়েটারও যেন একটু লঙ্জা-শরম নাই। থাকলে কী এমন করে পালাতে
পারে?

হাশেম বাবা_ | ও হাশেম মিঞা!

(গলা উচিয়ে) এই যে আসছি পীরসাহেব। (তারপর মায়ের দিকে তাকিয়ে) আম্মা, ছেলে হয়েও
আপনার সঙ্গে কোনো দিন এত কথা বলি নাই বা মুখের ওপর জবাব দিই নাই। কিন্তু এখন সব
যেন কেমন ওলট-পালট হয়ে গেছে। কাজেই আমাকে বলতেই হচ্ছে। আম্মা, শোনেন
আমার কথা । পথ থেকে একটা বিপন্ন মেয়েকে তুলে নিয়েছেন ।ভুল করে হোক আর যা-ই করে
হোক, তিনি ঘর ছেড়ে পালিয়েছেন_সেটা একটি মেয়ের পক্ষে সোজা কথা নয়। আপনি বুঝতেই
পারেন তার মনের অবস্থা আপনার আমার মতো নয়। হলে কি তিনি পানিতে ঝাঁপ দিয়ে নিজের
হাতে নিজের জান দেওয়ার কথা বলতেন? তা ছাড়া, ডেমরার ঘাটে তাকে বিপন্ন অবস্থায় দেখে
আপনার মনে যখন মমতা জেগেছিল, তাকে না চিনে, না জেনেও যখন নিজের বজরায় তুলে
নিয়েছেন, তখন তীর প্রতি আপনার কি একটু দায়িত্বও নেই? আম্মা, তাঁকে এখন আর কোনো
কথা বলবেন না; একটু সবুর করে থাকুন। উনি যদি সত্যি হঠাৎ পানিতে ঝাপ দেন, তখন
আপনি কি একা তাকে ঠেকাতে পারবেন?

(বিস্ময়ে) তুই কী চাসঃ পীরসাহেবের বিবিকে নিয়ে তোর এত মাথা ব্যথা কেন?

আমি বরঞ্চ পাশের ঘরে যাই, পীরসাহেব বারবার ডাকছেন।

[দ্রুতপায়ে পাশের ঘরে চলে যায়। খোদেজা কয়েক মুহূর্ত নত মুখে বসে থাকা তাহেরার দিকে
তাকিয়ে থেকে তারপর আবার রান্নায় হাত দেন।]

এমন জোয়ান-মর্দ ছেলে, মায়ের আচল ধরিয়া বসিয়া থাকিবার অভ্যাস কেন?
রান্নাবান্না হচ্ছে, একটু সাহায্য করছিলাম । কেন ডাকছিলেন?