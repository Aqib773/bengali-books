বহিপীর

সৈয়দ ওয়ালীউন্লাহ

[হেমন্তের বেলা নয়টা। পানির শব্দ, দূরে জাহাজের সিটি-ধ্বনি, তীরে ফেরিওয়ালার হাঁকাহাঁকি, ভাটিয়ালি গানের
অতি ক্ষীণ রেশ ইত্যাদির সমবেত কোলাহলের মধ্যে পর্দা উঠলে দেখা যাবে মঞ্চের অধিকাংশ স্থানজুড়ে দু-
কামরাওয়ালা একটি রঙদার বজরা। কোণে সামান্য উচু পাড়, বজরা থেকে সে পাড়ে যাতায়াতের জন্য একটা সিঁড়ি।
দর্শকের দিকে বজরাটি খোলা । পেছনে জানালাগুলোর অধিকাংশ তোলা, যার ভেতর দিয়ে অপর পারের আভাসও
কিছুটা পানি দেখা যাবে । বজরার সামনে পাটাতনে বসে একটি চাকর মসলা পেষে; একটু দূরে একজন মাঝি আপন
মনে দড়ি পাকায় ।তারই কাছাকাছি বসে হকিকুল্লাহ ইকা টানে। ছাদে শুকায় একটি রঙিন আলখাল্লা ও পায়জামা।
বড় কামরায় হাতেম আলি চাদরে আধা-শরীর ঢেকে বহিপীরের সঙ্গে কথোপকথন করেন। তীর বয়স পঞ্যাশের
মতো, মুখে চিন্তার ছাপ । কথা বলতে বলতে হঠাৎ অন্যমনস্ক হয়ে পড়েন। বহিপীরের বয়স কিছু বেশি কিন্তু মজবুত
শরীর । মুখে আধা-পাকা দাড়ি, মাথায় চুল ছোট করে ছাটা।

পাশের ঘরে হাতেম আলির ছেলে হাশেম আলি মোড়ায় বসে বসে তার মা খোদেজা ও তাহেরার তরকারি কোটা
দেখে । হাশেম আলি যুবক মানুষ; অস্থির মতি ও একটুতে রেগে ওঠার অভ্যাস। কখনো সে পায়চারি করে, কখনো
বসে, কখনো বা লম্বা হয়ে শুয়ে পড়ে জানালার ধারে বিছানা পাতা বেঞ্চির ওপর ।

তাহেরার বয়স অল্পঃ মুখে সামান্য উদ্ভ্রান্ত ভাব। সেটা অবশ্য সব সময়ে পরিলক্ষিত হয় না।

সারা সকাল খোদেজা আর তাহেরা রান্নাবান্নার কাজ করবে । বাইরে যে চাকরটিকে মসলা পিষতে দেখা যাবে, সে

থেকে থেকে আসবে যাবে এটা-সেটা নিয়ে।

পর্দা ওঠার পর হাতেম ও বহিগীরের আলাপ করতে দেখা যাবে বটে, কিন্তু তার আওয়াজ শোনা যাবে না যতক্ষণ

পর্যন্ত পাশের ঘরে হাশেম আলি ও খোদেজার কথাবার্তা শেষ না হয়। দুই কামরার মধ্যে দরজাটি বন্ধ]

হাশেম - কী ঝড়ই হলো শেষ রাতে! এমন ঝড় কখনো দেখিনি। সময়মতো খালের ভেতর ঢুকতে না
পারলে কে জানে কী হতো । (তাহেরার দিকে তাকিয়ে) আপনি ভয় পেয়েছিলেন কী?

তাহেরা - (মাথা নাড়ে কেবল)

খোদেজী - যে মেয়ে ঘর ছেড়ে পালাতে পারে,সে অত সহজে ভয় পায় না। কিন্ত আমি এ কথা বুঝি না যে
তুমি কী করে পালাতে পারলে । কথাটা যেন বিশ্বাস হতে চায় না। কে কখন এমন কথা শুনেছে?
(একটু থেমে) পালাবার সময় সত্যিই এ কথা খেয়াল হয়নি যে কোথায় যাব কোথায় থাকব
কীকরে এমন কাজ করি?

তাহেরা - (আবার মাথা নাড়ে)

খোদেজা - (কাজ করতে করতে) কাল ডেমরার ঘাটে আমরা যদি বজরা না থামাতাম আর বিপদে পড়েছ
দেখে তোমাকে যদি তুলে না নিতাম,তবে কোথায় থাকতে এখন, যেতেই বা কোথায়? (উত্তর না
পেয়ে) হঠাৎ দেখি তীরে ভিড় । একটা ছেলে কীদছে, পাশে অল্প বয়স্কা একটি মেয়ে চুপচাপ
বসে আছে। চাকরটা এসে বলল, একটি মুসলমান মেয়ে বিপদে পড়েছে।
সঙ্গে একটি ছেলে, সেও ডাকচিৎকার পেড়ে কাদছে। তাদের নাকি কোথাও যাওয়ার জায়গা
নেই? জানেও না কোথায় যাচ্ছে। শুনে ভিড় জমে গেছে, বদলোকেরা তোমাকে চোখ দিয়ে
গিলে খাচ্ছে, এক-আধটু ঠাট্টা-মস্করা করতেও শুরু করেছে। (থেমে) কথাটা একবার ভেবে
দ্যাখ; আমি তোমাকে ডেকে না পাঠালে কী হতো তোমার?