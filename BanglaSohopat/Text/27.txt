২৮ বাংলা সহপাঠ

বলেছ। তুমি ছবি আঁকার মানুষ । তুমি তো ঠিকই বলবে।

সেদিন তোর খুব কষ্ট হয়েছিল, না রে?

যুদ্ধ করতে তোমাদের কি কষ্ট হয়?

না তো। কষ্ট হবে কেন?

তাহলে আমার কষ্ট হবে কেন?

শাবাশ।

এবার কী করতে হবে, বলো।

শুনেছি,ওরা একটা বাঞ্কার করবে। ক্যাম্পে বাঙ্কার করে ফেললে ওদের হারিয়ে দেওয়া কঠিন হবে।

তার আগেই ক্যাম্পটা উড়িয়ে দিতে হবে। এই তো?

হ্যা। আমি একটা মাইন নিয়ে এসেছি। যেদিন বাঙ্কারটা বানাবে সেদিন তোকে মাটিকাটার দলের সঙ্গে কাজ করতে
হবে। কাজ শেষ হলে যেভাবে হোক এই মাইনটা মাটির নিচে রেখে আসতে হবে। পারবি তোঃ

এ আর এমন কী কঠিন কাজ। খুব পারব ।

সাবধান!

হি-হি করে হেসে গড়িয়ে পড়ে ও।

হাসছিস যে?

হাসব না তো কী! তোমার কথা শুনে তো হাসি পায়।

তুই কি জানিস, সাবধানে থাকাটা মুক্তিযুদ্ধের কৌশল?

জানি। আচ্ছা বলো তো ওরা বাঙ্কার করবে কেন?

ওরা বুঝতে পেরেছে যে নদীপথে এসে আমরা আক্রমণ করতে পারি। তা এমন সতর্ক ব্যবস্থা।

ও আবার হেসে গড়িয়ে পড়ে । হাসতে হাসতে ওর পেটে খিল ধরে ওর হাসির শব্দে শাহাবুদ্দিন ভয় পায় । মনে হয়,
ছেলেটা বেশি সাহস করছে। শাহাবুদ্দিন তখনই সিদ্ধান্ত নেয় যে, দেশ স্বাধীন হলে ও ছেলেটির একটি ছবি আীকবে।
না, একটি নয়, অনেকগুলো । যুদ্ধরত ছেলেটির নানা ভঙ্গির ছবি।

যুদ্ধ, এমন করে হাসিস না রে।

তুমি আমাকে হাসতে মানা করো না। তুমি চলে গেলে আমি একাই হাসব।

না, একা একা হাসিস না। তুই আমার সামনে বসে হাসবি। আমি তোর একটি ছবি আীকব। সাহসী ছেলের ছবি।
তুমি আর এখানে বেশিক্ষণ থেকো না, শাহাবুদ্দিন ভাই।

শোন,পরশড দিন সন্ধ্যায় আমি নৌকা নিয়ে তৈরি থাকব। ক্যাম্পটা যখন মাইন ফেটে হাউইবাজির মতো ছিটকে উঠবে,
তখন আমরা নদীপথে সরে পড়ব ।

ছেলেটি আবার হেসে ওঠে । হাসতে হাসতে বলে, ভারি মজার খেলা ।

যাই রে, জয় বাংলা ।

এসো | সাবধান । আবার দেখা হবে।

শাহাবুদ্দিন অন্ধকারে মিলিয়ে যায় । ছেলেটি মাচার ওপর গালে হাত দিয়ে বসে থাকে। বাকি রাত ওর আর ঘ্বম আসে
না।

২০১৮