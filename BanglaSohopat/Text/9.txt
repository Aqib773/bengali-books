১২ বাংলা সহপাঠ

কেন যে আমাকে লজ্জা দেন চাচি।

তোকে লজ্জা দিতে চাই না রে। আমার কি সাধ্য যে-

ওর চাচি কথা শেষ করতে পারে না। আীচলে চোখ মোছে। তারপর রান্নাঘরের দরজায় বসে গুনগুনিয়ে কাদে ।
চাচির কান্না ছেলেটি শুনতে পায় না। সেদিকে ওর খেয়াল নেই। চাচির কথা শুনে ছেলেটি ভীষণ খুশি হয়। মনে হয়,
নিজেই সেই বোলতাটার মতো শব্দ করতে করতে উড়ে যাচ্ছে। বাসনের বাকি ভাতটুকু ধীরেসুস্থে শেষ করে। বুঝে
যায় ওর কোনো ভয় নেই। ও কতবার এমন করে নিজেকে আবিষ্কার করবে? কতবার নিজের দিকে তাকিয়ে বুঝতে
পারবে যে ওর ভয় নেই? আজ ওর ভারি আনন্দের দিন। লাল চোখের কথা ভাবতে ভাবতে ও একদিন বাড়ি থেকে
বেরিয়ে আসে । ও আর কখনো ওই বাড়িতে থাকার জন্য ফিরে যায়নি। গিয়েছে চাচির সঙ্গে দেখা করতে । কখনো
ছেট ভাইবোনগুলোকে ফলপাকুড়ের ভাগ দিতে গিয়েছে। বারান্দায় বসে দুদণ্ড গালগল্প করেছে। চাচি আচল দিয়ে
ওর মুখের ঘাম মুছিয়ে দিয়েছে। বোনেরা পানি দিয়েছে। গুড়-সুড়ি দিয়েছে। ও কখনো খেয়েছে, কখনো খায় নি।
শুধু ওর মনে হয়েছে ও গেলেই কুস্তির চোখ ছলছল করত। ও একটি কথাও বলত না। চুপচাপ বসে থাকত। অপলক
তাকিয়ে থাকত। ওই বাড়িতে গেলেই ওর বুক ভার হয়ে যেত। ও ওর শক্ত হয়ে যাওয়া বুকের বোঝা আর বাড়াতে
চাইত না।

যেদিন ও চাচির বাড়ি থেকে একবারের জন্য বেরিয়ে এলো সেদিন ভেবেছিল, সম্পর্ক ভেঙে দেওয়ার মানে কি মুক্তি?
সম্পর্ক কি ভাঙা যায়? ছেলেটি উত্তর পায় না। বুঝতে পারে না সম্পর্ক কী? বাবা মরে গেলে কি চাচি পর হয়ে যায়?
অথচ চাচাতো বোন ছোট্ট কুত্তি সম্পর্কের অধিকার নিয়ে ওর সামনে দীড়িয়েছিল। সেদিন বাড়ি থেকে বেরিয়ে আসার
পরে কাদতে কাদতে ওর পিছে পিছে এসেছিল । বলেছিল, তুমি যেয়ো না, বুধা ভাই ।

ও কুত্তির কথায় ফিরে তাকায়। কুস্তির কান্নাভেজা কণ্ঠস্বর শুনে ওর চোখ থেকে লাল আভা মুছে যায়। ও বুঝতে
পারে ওর বুকের ভেতরটায় জখম হয়েছে। ক্ষত থেকে রক্ত পড়ছে। আশ্চর্য, সম্পর্ক কী এমন? কুত্তি না হয়ে আর
কেউ হলে ও কি এমন কষ্ট পেত? কুত্তি ওর হাত ধরে বলেছিল, তুমি যেয়ো না, বুধা ভাই।

যাব না।

হ্যা,যেয়ো না।

কেন?

তুমি চলে গেলে আমার খুব খারাপ লাগবে ।

খারাপ লাগবে? কেন?

কুস্তির কণ্ঠস্বর এক মুহূর্তে যেন বদলে যায়। ওর মনে হয় এই কণ্ঠস্বর ওর কাছে নতুন আবিষ্ষার। ও কুত্তির মাথায়
হাত বুলিয়ে বলে, আজ যাই। আর একদিন আসব ।

কবে আসবে?

গায়েই তো থাকব । যখন মন চাইবে তখন আসব ।

এটা কি আসা হলো?

এটা আসা হলো না?

না, একটুও ভালো আসা না।

ভালো আসা কী,আমি তো জানি না, কুত্তি। তারপর খুশি হয়ে বলে, ঠিক আছে আমি একদিন ভীষণ ভালোভাবে
আসব।

কবে? খুশিতে কুস্তির দুচোখ উজ্জ্বল হয়ে উঠেছিল । কবে,আসবে বুধা ভাই?

তোর বিয়ের সময়।

২০১৮