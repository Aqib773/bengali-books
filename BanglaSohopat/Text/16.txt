১৮ বাংলা সহপাঠ

দুধ পাঠাচ্ছে। সৈনিকগুলোর ভীষণ ফুর্তি। খায়দায় ঘোরাফেরা করে। দরকারমতো একে-ওকে ধরে নিয়ে যায়।
ক্যাম্পের সামনে বেঁধে রাখে । নয়তো কোথায় যে গায়েব করে দেয় ওর আর খোজ পাওয়া যায় না। ও পোড়াঘরের
নিচে বসে ছটফট করে। মিলিটারি তো বিদেশি মানুষ। ওরা এ গাঁ চেনে না। ভাষা জানে না। ওদের আপন ভাবা
যায় না। কিন্তু দেশের মানুষ কেন ওদের সঙ্গে মিশেছে? কেন বিদেশিদের মতো আচরণ করছে? গায়ের মানুষদের
ধরে নিয়ে যাচ্ছে ক্যাম্পে? তারপর ওদের লাশ খেতে উড়ে আসে শকুন। বিদেশি মানুষ এবং নিজেদের মানুষ সবার
ওপর ওর ঘৃণা বাড়তে থাকে । ভোর হলে ও পোড়া ঘর থেকে বেরিয়ে আসে । দিনের বেলা ও নিজের বুকের কথা
শুনতে পায় না। রাতই ওকে তাড়ায় বেশি। ওর ভীষণ খিদে পেয়েছে। খাবে কী?

ও বাজারের মাঝ দিয়ে হাটতে থাকে। কেউ কেউ আবার নতুন করে দোকানঘর তোলার চেষ্টা করছে। আলি
কড়ইগাছের নিচে বাশের বেঞ্ি বানিয়ে চা বিক্রি করতে শুরু করেছে। আলি ওকে বলেছে, ওই শক্রদের না তাড়িয়ে
আমি আর চায়ের দোকান বানাব না। তুই যত দিন খুশি ওই পোড়া ঘরে থাকবি। ওকে দেখেই আলি ডাক দেয় ।
বুধা, এদিকে আয়।

খিদে পেয়েছে, আলি ভাই।

নে, চা-বিস্কুট খা । এতে হবে না?

খুব হবে । আমি কি কোনো দিন দুটো বিস্কুট একসঙ্গে খাই?

আলি হাসতে হাসতে বলে, আমি তো জানি তুই কী খাস! রোদ খেলে তোর পেট ভরে। জোছনা খেলে তোর মন
তরে। বৃষ্টির পানি খেলে তোর বুক ভরে, বাতাস খেলে তোর মগজ ভরে,তুই আর কী খাস রে, বুধা?

ও প্রবল হাসিতে ভেঙে পড়ে । ততক্ষণ ওর বিস্কুট খাওয়া শেষ হয়েছে। ও চায়ের কাপে চুমুক দেয়। আলি দেখতে
পায় তৃপ্তিতে ওর মুখ উজ্জ্বল হয়ে উঠেছে। একে-দুয়ে মানুষ এসে বসে। বড় গলায় কথা বলে না। চুপচাপ থাকে,
দীর্ঘশ্বাস ফেলে, চোখ ভিজে ওঠে । কারও কারও চোখে আগুনের ফুলকি ছোটে । কেমন করে যে তাকায়, তা বোঝা
যায় না। ছেলেটির মনে হয় এ গাঁয়ের কারও এমন দৃষ্টি ও কোনো দিন দেখেনি । মানুষগুলো বদলে যাচ্ছে। একদিন
সবাই মিলে অবাক হয়ে শোনে,গীয়ে শান্তি কমিটি হয়েছে। আহাদ মুঙ্গি চেয়ারম্যান । ছেলেটি বুঝে যায় গায়ের মানুষ
দুভাগ হয়ে গেছে। এক দল আলির চায়ের দোকানে এসে বসে । নিজেদের মধ্যে কিছু কথা বলতে চায়। অন্য দল
আহাদ মুন্সির দলে । মিলিটারির ক্যাম্পের পাশে ঘোরাফেরা করে । আকস্মিকভাবে ও টেচিয়ে ওঠে, 'যুদ্ধ, যুদ্ধ! মানুষ
যখন দুভাগ হয়ে যায় তখন তার মধ্য দিয়ে যুদ্ধ নামের নদী বইতে থাকে । এখন থেকে ওর নাম যুদ্ধ। ও নিজের
ভেতরে জৌশ অনুভব করে। একছুটে বড় সড়কের ধারে আসে ।আর একছুটে নদীর ধারে যাওয়ার সময় মুখোমুখি হয়
আহাদ মুন্সির ৷

ও বিনীত ভঙ্গিতে হাত উঠিয়ে বলে, স্্রামালেকুম, চেয়ারম্যান সাহেব।

আহাদ মুন্সি বিগলিত হেসে ওর মাথায় হাত বুলিয়ে দেয়। ছেলেটির সরল চেহারা দেখে তার মায়া হয়। হাসিমুখে
জিজ্ঞেস করে, তোর নামটা যেন কী রে? মনে করতে পারছি না।

আমার নাম যুদ্ধ ।

যুদ্ধ? আহাদ মুন্সির চোখ কপালে ওঠে । বলিস কী? তুই কি পাগল নাকি?

পাশে দীড়ানো লোকটি ঝটপট বলে, হ্যা, হুজুর একদম পাগল ।

আরেকজন বলে, চলেন চেয়ারম্যান সাহেব, ওটা তো একটা পাগল পোলা। ওই যে কলেরায় ওর মা-বাবা সব
মরেছে না! এক রাতে সব শেষ। তারপর থেকে ওর মাথার ঠিক নাই।

আহা রে, আসিস আমার বাড়িতে । গরু চরানোর কাজ দেব। পেটেতাতে থাকবি ।

কিন্তু একটা কথা, চেয়ারম্যান সাহেব...

২০১৮