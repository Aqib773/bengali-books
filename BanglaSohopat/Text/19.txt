২০১৮

বাংলা সহপাঠ ২১

আমরা চলে যাচ্ছি, জয় বাংলা । আহাদ মুন্সি আমাদের ছাড়বে না। ঠিকই সন্দেহ করবে । আজ রাতেই পালাব। তুই
সাবধানে থাকিস। তুই তো ছোট, তোকে এখনই সন্দেহ করবে না।

মিঠু ওকে জড়িয়ে ধরে।

আলি বলে, আমরা মুক্তিবাহিনীতে যোগ দিতে যাচ্ছি। ওই মিলিটারি ক্যাম্পটা উড়িয়ে দিতে হবে । সময়মতো আসব
জয় বাংলা । তুই ভয় পাস না।

আমি তোমাদের জন্য তৈরি হয়ে থাকব । যখনই আসবে দেখবে আমি রেডি।

শাবাশ। তোকে দেখেই বুঝতে পারছি যে দেশটা স্বাধীন হবে।

তোকে দেখে আমাদের সাহস বেড়ে গেছে। এখন আমাদের মরতেও ভয় নেই।

দুজনে অন্ধকারে মিলিয়ে যায়। ওর মনে হয় অন্ধকার ওদের বুকে টেনে নিল। আড়াল করে দিল সৈনিকগুলোর
চোখের সামনে থেকে।

ওরা চলে গেলে সেই রাতে ও আর ঘুমুতে পারে না। কড়ইগাছের নিচে বাশের মাচাটার ওপর চিতপাত হয়ে শুয়ে
থাকে । আকাশের হাজার নক্ষত্র দেখে । আজ ওরা ওর নাম রেখেছে জয় বাংলা । এক তীব্র আনন্দ ওকে এমন করে
ভরিয়ে রাখে যে ও ভুলে যায় দুঃখ-বেদনার কথা । ও ঘুমিয়ে পড়ে।

ভোরবেলা আহাদ মুন্সির বড় ছেলে ওকে কান ধরে টেনে তোলে । ও ঘুম-জড়ানো চোখে মতিউরের দিকে তাকায় ।
এই শুয়োরের বাচচা, ওঠ।

শুয়োরের বাচ্চা? ও ঠিকমতো চোখ খোলে।

আলি কোথায়?

জানি না।

তুই জানিস, বল?

কেমন করে জানব? আলি আমার কে? ও কি আমার মায়ের পেটের ভাই?

ইস, ঢং দেখানো হচ্ছে। একটা পিচ শয়তান।

আমাদের বাড়িতে আগুন দিয়েছে কে?

আগুন!

আগুন কী জানিস না? মতিউর রেগেমেগে ওকে থাগড় দেওয়ার জন্য হাত ওঠানোর সঙ্গে সঙ্গে ও দু-পা পিছিয়ে গিয়ে
আগুন আগুন বলে চিত্কার করতে করতে নদীর ঢালু বেয়ে নেমে যায়। অনেকখানি নেমে গিয়ে থমকে দীড়িয়ে
পেছন ফিরে তাকায় । দেখে মতিউর একইভাবে দাঁড়িয়ে আছে। ও ওর আচরণের হদিস করে উঠতে পারে না।
ছেলেটি ওর দিকে তাকিয়ে জিব বের করে ভেচি কাটে। তারপর কাকতাড়ুয়া সেজে দীড়িয়ে থাকে। মতিউর নদীর
পাড়ে দীড়িয়ে ওকে গালাগাল করে, তোর সামনে খারাপ দিন আছে,বুধা। তোকে পেলে আমি চিবিয়ে খাব। বান্দর
একটা । মনে রাখিস-

মতিউরের হম্ষিতষ্বিতে লোক জড়ো হয়।

একজন বলে, ওকে মাফ করে দেন। ওর কি মাথা ঠিক আছে। বাপ-মা মরা ।

আরে রাখেন বাপ-মা মরা । বাপ-মা যেন আর কারও মরে না।

মতিউর প্রচণ্ড রাগে ফুঁসতে ফুঁসতে চলে যায়। বুধা নির্বিকার দীড়িয়ে থাকে। ওর ঘাড় কাত করা । মাথার ওপর
শুকনো পাতা ঝরে পড়ে। কেউ জানে না ও কখন ওর কাকতাড়ুয়া ভঙ্গি থেকে সরে আসবে ।

পরদিন গীয়ের রাজাকার কমান্ডারের বাড়িতে আগুন লাগে । পুড়ে যায় সবগুলো ঘর । শুধু মানুষের জীবন বীচে, আর
গরু_ছাগলগুলো বীচানো যায়। কোথা থেকে কীভাবে আগুন লাগল-_ হদিস করতে পারল না বাড়ির লোকজন।