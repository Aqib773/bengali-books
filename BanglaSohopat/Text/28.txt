২০১৮

বাংলা সহপাঠ ২৯

পরদিন ও ক্যাম্পে যাওয়ার পথের ধারে বসে থাকে । কখন মাটি কাটার দল আসবে? ও ঘোরাফেরা করে। ফড়িং
ধরে। ঘাসের কচি ডাটা চিবোয়। ডোবা থেকে পানি তুলে খায়। কিন্তু সেদিন মাটি কাটার দল আর আসে না।
দুপুরের পর রোদ কমে গেলে ও শুটিগুটি পায়ে মিঠুদের বাড়িতে হাজির হয়। রান্নাঘরের বারান্দায় পা গুটিয়ে বসে
বলে, খালা, আমার খিদে পেয়েছে। সারা দিন খাইনি ।

তোকে কত বলি রোজ এসে ভাত খেয়ে যাবি। কেন যে তুই আসিস না। আমার সামনে বসে তোকে ভাত খেতে
দেখলে আমার কষ্ট কমে যায়। বুকের শূন্য জায়গাটা ভরে ওঠে । মনে হয়, এই বুঝি দেশটা স্বাধীন হলো ।

ও মৃদু হাসে। মিঠুর মা ওকে সানকিভরা ভাত দেয়। সঙ্গে বেগুন দিয়ে ট্যারা মাছের তরকারি। উহ্‌ কী মজা, কী
আনন্দ! ও হাপুস-হুপুস খায়। মিঠুর মা দেখতে পায় ওর চোখে তারার আলোর ফুলকি। বলে, ছনছাড়া, আমার
মধুকে তো পাকিস্তানিরা মেরে ফেলল । মিঠুও বাড়ি ছেড়েছে। মেয়েটা শ্বশুরবাড়িতে থাকে। তোকে পেলে তোর খালু
আর আমি দুঃখ ভুলব। এখন থেকে তোকে আমি মধু বলে ডাকব, কেমন?

ও একটুক্ষণ চুপ করে থেকে বলে, শুধু মধু না, শহিদ মধু ।

শহিদ মধু? ও আমার মধু রে... বলে মিঠুর মা কীদতে শুরু করে। এ শুধু কান্না নয়, একে বলে গগনবিদারী চিৎকার ।
যাদের ছেলেরা শহিদ হয়__ এ চিৎকার শুধু তাদের বুক ফুটো করে বেরিয়ে আসে । আর কারও কণ্ঠ এমন ধ্বনি ওঠাতে
পারে না। ওর আর ভাত খাওয়া হয় না। ও থালা নিয়ে উঠে আসে । ঘরের পেছনে এসে ভাতগুলো ছিটিয়ে দেয়।
কাকেরা উড়ে আসে।

ভাতের দানা তুলে নিতে থাকে ঠোঁটে । ও নিজেকে বলে, কী সুন্দর দৃশ্য! কাকেরা ভাত খেলে শহিদের মায়েদের বুক
জুড়ায়। দেশ থেকে বর্গি পালায়। শহিদের মায়েরা কাকেদের ডানায় ভর করে উড়াল দিতে থাকে স্বাধীনতার খবর
হাটে-ঘাটে-বাটে পৌছে দেওয়ার জন্য । ও আবারও বলে, কী সুন্দর দৃশ্য । যখন ও পুকুরের ঘাটে বসে সানকিটা
ধুয়ে নেয়,তখন বুঝতে পারে খালার কান্না থেমেছে এবং খালা শাড়ির আচল দিয়ে চোখ মুছে নিচ্ছে।

পুকুরঘাট থেকে ফিরে এসে ও আস্তে করে বলে, যাই খালা ।

তুই আবার কবে আসবি?

জানি না। অনেক কাজ।

রোজ রোজ এসে ভাতটা তো খেয়ে যেতে পারিস।

অনেক কাজ । আচ্ছা ।

বিড়বিড় করে বলে ও ঘাড় কাত করে। মিঠুর মা জানে, ও আসবে না। তার বুক ভারী হয়ে ওঠে । চিত্কার করে
কাদতে থাকে। যেন কিছুক্ষণ আগে মিলিটারির ব্রাশফায়ারে নিহত হয়েছে মধু । গুলিতে ঝাজরা হয়ে যাওয়া লাশটা
আনা হয়েছে ওর মায়ের সামনে । মায়েরাই তো এমন । বুক উজাড় করে কীদে। সে কান্নায় পাখি গাছের ডালের বসে
ডাকতে ভুলে যায়। স্তব্ধ হয়ে থাকে ঘাসফড়িং। নিভে যায় জোছনার আলো । মায়েদের কান্না সইতে পারে না কেউ।
ভাবতে ভাবতে ওর চোখ ভিজে ওঠে।

পথে দেখা হয় কুত্তির সঙ্গে। ও একগাদা শাপলা তুলে বাড়ি বাচ্ছে। বুধাকে দেখে চকচক করে ওঠে ওর দৃষ্টি। বলে,
কত দিন তুমি আমাদের বাড়িতে আসো না, বুধা ভাই ।

সময় পাই না রে। অনেক কাজ।

কী এত কাজ? আমাকে দেখতে তোমার ইচ্ছে হয় না? আমার ভীষণ ইচ্ছে হয় তোমাকে দেখার । কত দিন বাজারে
গেলাম, কিন্তু তোমার দেখা পেলাম না।

আমার অনেক কাজ, কুত্তি ।

কুত্তি শক্ত কণ্ঠে বলে, আমি জানি তোমার অনেক কাজ। আমিও তোমার সঙ্গে যুদ্ধ করব।