১০ বাংলা সহপাঠ

ও পথের ধারে বসে পড়ে । ওর পায়ের কাছে মরা শামুকের খোল পড়ে থাকে । ও বুড়ো আঙুলের মাথায় সেটা তুলে
নিয়ে নাচাতে থাকে । নাচাতে নাচাতে ও ঘাসের ওপর শুয়ে পড়ে। ওর পা উঠে থাকে আকাশের দিকে । ও হাত দিয়ে
রোদ আড়াল করে। ভাবে, এমন মজার খেলা বুঝি আর হয় না। ও হাতের ফীক দিয়ে দেখতে পায় শামুকের খোলটা
ওর বুড়ো আঙুলে টুপির মতো লাগছে। লোহার টুপি। বুড়ো আঙুলটা যদি একটা মানুষ হয়, তা হলে খোলটা
মানুষের মাথায় একটি অন্যরকম টুপি । মানুষটা বুঝি যুদ্ধ করার জন্য তৈরি হয়েছে। ছেলেটা এমন ভাবনায় নিজের
চারপাশ ভরিয়ে তোলে।

ওর দিন এভাবে চলে । কারও খেতে কামলা খাটে, কারও গরু চরায়, কারও মোট বয়। জেলেনৌকায় মাছ ধরে।
মুদির দোকানে বসে কেনাবেচা করে। চায়ের দোকানে চা বানায়। খদ্দেরের সামনে চায়ের কাপ নিয়ে যায়।
ধানখেতে নিড়ানি দেয়। আরও কত কী! ওর কাজের শেষ নেই।

গায়ের লোকে বলে, ও পাগল হয়নি । শক্ত হয়ে গেছে। জমে শক্ত হয়ে যাওয়া যাকে বলে।

চোখের সামনে মা-বাবা, চার ভাই-বোনকে মরে যেতে দেখলে কেউ কি নরম থাকে? নাকি থাকতে পারে? তার
জীবনটা তো আর স্বাভাবিক নিয়মে চলে না। চলার উপায় থাকে না। কলজে খুবলে খায় শকুন। ও দুঃখকে হিংস্র
শকুনই ভাবে। এসব ভাবলে ও মগজের ভেতরে শুনতে পায় শকুনের পাখা ঝাপটানি। শকুনের শক্ত চণ্চুর
ঠোকরানোর শব্দ। ওর সামনে জেগে ওঠে একটি ভয়াবহ কুটিল রাত।

কী রকম ঘুটঘুটে অন্ধকার ছিল সে রাতে! নিস্তব্ধ গ্রাম । মাঝে মাঝে ভেসে আসে কুকুরের কান্নী। মনে হয় কেউ যেন
সে শব্দ দিয়ে বিনুনি গাথছে। সেই শব্দের বিনুনি পেঁচিয়ে রাখে বুকের চারপাশ। হঠাৎ করে কোনো বাড়িতে কান্নার
রোল উঠলে ওর মনে হয় আকাশ ফুটো হয়ে একটা কঠিন বজ্রপাত ঘটে যাচ্ছে একের পর এক। ঘরের ভেতরে ওর
বাবার শরীর মোচড়াতে থাকে । মোচড়াতে মোচড়াতে স্থির হয়ে যায় চোখের মণি। ঘরে একটিমাত্র কুপি। ফুরিয়ে
আসছে তেল। ঘরে কেরোসিন নেই যে কুপিতে আর একটু তেল দেওয়া যাবে। কিংবা কুপিতে তেল দিতে হবে,
পাশের ঘরে চাচির কাছে গিয়ে তেল চেয়ে আনতে হবে, এমন কিছু চিন্তা ও করতে পারেনি । তখন তো এসব
ভাবনার সময় ছিল না। ও দেখতে পায় একপাশে পড়ে আছে মা। তার বুকে ছোট তিনু। তিনুর বয়স দেড় বছর।
রোগা, প্যাকাটির মতো শরীর। বোঝা যাচ্ছে না যে ও বেঁচে আছে কি না। ও তিনুর গায়ে হাত দিয়ে শিউরে ওঠে ।
ঠাপ্তা হয়ে গেছে শরীর। ওর বুকটা ধক করে ওঠে। তিনু ওর কোলে উঠতে খুব ভালোবাসত। ওকে দেখলেই দুহাত
বাড়িয়ে আ-আ শব্দ করত। ও ওকে বুকে নিয়ে উঠোনে নেমে যেত। ঘুমপাড়ানি গান গাইত। ওর কীধে মাথা রেখে
ঘুমিয়ে যেত তিনু। এখন ও কী করবে? তিনুর জন্যে কি একটা গান গাইবে? গান শুনে কি জেগে উঠবে তিনু? ওর
কোলে ওঠার জন্য হাত বাড়িয়ে দেবে? ছেলেটির বুক খালি হয়ে যায়। দেখতে পায় ঘরের অন্য পাশে মেঝেতে
গড়াচ্ছে শিনু আর তালেব। ওর ছোট দুজনে । দুজনে পিঠাপিঠি। ওদের সঙ্গেই তো ছেলেটির খেলাধুলো, ঘুরে
বেড়ানো ছিল। কখনো ফলপাকুড় ভাগাভাগি নিয়ে ঝগড়া বেধে যেত। কত দিন দুজনকে দুঁচার ঘা লাগিয়েছে,
সে কথা মনে করে বুক ফেটে যায় ওর ।পরক্ষণে কিছু বুঝে ওঠার আগেই ও দেখতে পায় ছোট ভাইবোন দুটো একে
অপরকে জড়িয়ে ধরেছে। তারপর শেষ। রাত পোহানোর আগে বিনুও চলে যায়। মাত্র কয়েক ঘণ্টা, অথচ ওর
জীবনের আকাশ-পাতাল উথথাল করা সময়। বিনু ওর পিঠাপিঠি বোন। কত স্সৃতি ওর সঙ্গে। এত কিছু ও ভুলবে কী
করে? সেই বিনু আর নেই। বিনুটার চোখ বুজে গেছে । আর কখনো ওই চোখজোড়া খুলবে না। অপূর্ব ছিল বিনুর
চোখ । যেন পুরো একটা বিল ঢুকে আছে ওর চোখে। বিনু হাসলে মনে হতো বিলের জলে ঢেউ বয়ে যাচ্ছে। ওর
সামনে পুরা বাড়িটা সত হয়ে গেছে।

একসময় রাত পোহায়। সকাল হতে ও ঠাণ্ডা নিষ্প্রাণ শরীরগুলো হাত দিয়ে দেখে সব জমে শক্ত হয়ে গেছে। ও বুঝে
যায়, জমে শক্ত হয়ে যাওয়া মানে মৃত্যু। ও কাদতে পারে না। নিজেকে আছড়াতে পারে না। অনুভব করতে থাকে
ওর পায়ের নিচ থেকে শক্ত হয়ে যেতে শুরু করেছে। সে বোধ ক্রমশ ওপরের দিকে উঠতে থাকে। প্রথমে পায়ের

২০১৮