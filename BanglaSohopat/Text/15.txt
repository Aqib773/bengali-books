বাংলা সহপাঠ ১৭

আছে। তবে ছাড়বে কেন? ও বুঝতে পারে ওর, চোখ লাল হয়ে যায়। চোখ লাল হলে ওর ভেতরে একটা কিছু করার
ইচ্ছা প্রতিজ্ঞা হয়ে যায়। ও বাজারে ফিরে আসে । ভাবে, কোথাও পালাবে না। দরকার হলে এই পোড়া ঘরগুলোর
নিচে খেঁকশিয়ালের মতো গুটিয়ে-গাটটিয়ে থাকবে। ও ছাই-কয়লা সরিয়ে ঘরের নিচে জায়গা করে নেয়। ঝাড়ু
জোগাড় করে পরিষ্কার করে । বেশ ছিমছাম হয়। নিজের ছেঁড়া কীথাটা ভাজ করে এক জায়গায় রেখে দেয় । মাদুর
বিছিয়ে নেয় মেঝেতে । বেশ লাগে এই পোড়া ঘর। ও চিত হয়ে শুয়ে দুহাত দুদিকে মেলে দেয়। ভাবে, ও এখন
গোড়াঘরের কাকতাড়ুয়া। এভাবেই ও শিস বাজায়। শিস বাজাতে বাজাতে ওর ঘৃম পায়। ও ঘুমিয়ে পড়ে। স্বপ্নে
নিজের বুকের ভেতরে আনন্দের জোয়ার বয়ে যাওয়া অনুভব করে ।

অনেক রাতে কখনো কখনো গুলির শব্দে ঘুম ভেঙে যায় ওর | ওরা কি কাউকে মেরে ফেলল? এত রাতে কাকে?
কোন মায়ের বুক শূন্য হয়ে গেল? ও বিড়বিড় করে বলে, তোমরা যারা আমাদের ঘর পোড়ালে, বাজার পোড়ালে,
মানুষ মারলে, গীয়ে গণকবর বানালে, লোকজনকে বাড়িঘর ছাড়ালে, তোমরা কি এমনি এমনি চলে যাবে? একটা
ঘুষিও কি তোমাদের পাওনা হয়নি? আমরা কি এতই দুর্বল? কলেরা আমাকে খেতে পারেনি । আমি তোমাদের জন্য
বেঁচে আছি। আমার হাত দিয়েই তোমাদের একটা কিছু পাওনা হবে। ঠিক, দেখো, একটা কিছু তোমাদের আমি
দেবই। ও ছাদের ফুটো দিয়ে তারাভরা আকাশের দিকে তাকায় । তবে কি বঙ্গবন্ধু এই মানুষগুলোর বিরুদ্ধে লড়ার
কথা বলেছিলেন? হ্যা, এরাই তারা । ও ঠিক বুঝে গেছে। কারও কাছে জিজ্ঞেস করে এ কথা আর জানতে হবে না ।
বঙ্গবন্ধুর সাতই মার্চের ভাষণ ও কানু দয়ালের বাড়িতে বসে রেডিওতে শুনেছিল। সেই রক্ত গরম করা ভাষণ শুনে ও
মধুকে বলেছিল, এখন থেকে তোরা আমাকে বঙ্গবন্ধু বলে ভাকবি ।

ইস শখ কত! বানরের আবার টাদে যাওয়ার সাধ।

কী আমি বানর?

হ্যা, বানর । তুই একশবার বানর।

মধু হি-হি করে হেসেছিল। সেই মধু আর নেই। আগ্তনে পুড়ে গেছে। ও চিনতে পারে নি কোনটা মধুর লাশ । মধুর
মা-বাবা গায়েই আছে। এখনো পালায়নি। মধুর বড় ভাই মিঠু লুকিয়ে লুকিয়ে থাকে । জোয়ান ছেলেদের যে ওরা
ধরে নিয়ে মারছে। এতকিছু ভেবে ওর ভীষণ কান্না পায়। দুইবছর আগের সেই শীতল মৃত্যুর রাতের কথা মনে পড়ে।
সেই রাতে বাবা মারা যাওয়ার পরও মা জীবিত ছিল। ওকে ডেকেছিল। বাবা বুধা, বাবা, বাবা রে?

ওহ সেই কণ্ঠ কেমন শীতল, যেন মৃত্যুপুরীর হাওয়া বয়ে এসেছিল ওর কাছে। ও হুমড়ি খেয়ে পড়েছিল মায়ের
ওপরে, মা, মাগো ।

বাবা, তোকে আল্লাহর ভরসায় রেখে গেলাম । বাবা রে-

মাগো!

না, আর কোনো কথা ছিল না। আর কেউ ওকে কিছু বলেনি । টুপটুপ করে ঝরে গেছে কেবল । গাছ ঝাকানি দিলে
যেমন বরই ঝরে পড়ে তেমন। ও পাগলের মতো চিৎকার করেছিল। ছুটে গিয়েছিল চাচার ঘরের দরজায়। বলতে
চেয়েছিল, তোমরা দেখ, এই ঘরের ভেতর কী হচ্ছে। বলা হয়নি। ও মৃত্যুপুরীর স্তব্ধ শীতলতায় নিঃসাড় বসেছিল ।
ভাবলে এখন আর বুক মোচড়ায় না, শরীরটা তো জমাট শক্ত হয়ে গেছে। হঠাৎ মনে হয়, কে যেন ডাকছে।

বঙ্গবন্ধু, বঙ্গবন্ধু!
এই তো আমি এখানে ।

ও উঠে বসে । কোথাও কেউ নেই। ও নিজের বুকের কথাই শুনতে পাচ্ছে। ফুটো ছাদ দিয়ে বাতাস তরে যাচ্ছে ভাঙা
ঘরে। ও বুকভরে শ্বাস টেনে বসেই থাকে । কদিন ধরে ও খেয়াল করছে গায়ের কয়েকজন টাকাওয়ালা মানুষ; যারা গা
থেকে পালায়নি, তারা মিলিটারির সঙ্গে বেশ যোগাযোগ করছে। ওদের ক্যাম্পে গরু-ছাগল, হাস-মুরগি, মাছ, ডিম,