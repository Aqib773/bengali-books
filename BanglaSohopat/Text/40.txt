৪০ বাংলা সহপাঠ

হাতেম আলি

হাতেম আলি একজন ক্ষয়িফুট জমিদার । খাজনা বাকি পড়ার কারণে তার জমিদারি সূর্যাস্ত আইনে নিলামে উঠেছে।
জমিদারি রক্ষার জন্য তিনি শহরের বন্ধুদের কাছ থেকে অর্থ সংগ্রহের উদ্দেশ্যে রওয়ানা দিয়েছেন। তার জমিদারি
নিলামের সংবাদটি তিনি পরিবারের সবার কাছে গোপন রেখেছেন। চিকিৎসার অজুহাতে তিনি শহরে গিয়েছেন,
কিন্তু তিনি অর্থ সংগ্রহে ব্যর্থ হন। অবশেষে তিনি বহিগীরের কাছে কথাটি বলেন। বহিগীর তাকে কঠিন শর্ত দেয়।
অর্থ ধারের বিনিময়ে তার স্ত্রীকে তার হাতে তুলে দিতে হবে। মেয়েটিও এতে রাজি হয়। কিন্তু বেঁকে বসেন জমিদার
নিজেই। কেননা তার নিজেকে নিজের কাছে কসাই মনে হতে থাকে । তার মানবিক মূল্যবোধ জাগ্রত হয়। তিনি
টাকা নিতে অস্বীকৃতি জানান। এতে হাতেম আলির উচ্চ নৈতিকতাবোধের পরিচয় ফুটে উঠেছে। হাতেম আলি
স্থিতধী, আত্মনিমগ্ন উচ্চ মানবিক চেতনাসম্পন্ন একটি উজ্জ্বল চরিত্র ।

অধধান চরিব্রসমূহ

হকিকুল্লাহ ও জমিদার গিন্নি এই নাটকের দুটি অপ্রধান চরিত্র। জমিদার গিন্নি অত্যন্ত সাদামাটা একটি চরিত্র । তিনি
কুসংক্কারাচ্ছন্ন ও অত্যন্ত ধর্মভীরু । বজরায় একটি অচেনা মেয়ে আশ্রয় চাইলে তিনি তাকে আশ্রয় প্রদান করেছেন।
মেয়েটির দুঃখের কাহিনী জেনে তিনি ব্যথিত হয়েছেন। আবার যখন জেনেছেন, মেয়েটি একজন পীরের পালিয়ে
আসা স্ত্রী তখন তিনি তাকে ফিরিয়ে দিতে চেয়েছেন। তিনি উপলব্ধি করেছেন, এ বিয়ে অন্যায়, কিন্তু পীরের
অভিশাপের ভয়ে ভীত থেকেছেন। আবার ছেলে ও গীর মুখোমুখি অবস্থান নিলে তিনি পীরের পক্ষ নিয়ে নির্ব্টাট
থাকতে চেয়েছেন। কিন্তু ছেলেকেও শক্তভাবে দমন করতে পারেননি। তার মধ্যে বাঙালি চিরায়ত মায়ের প্রতিমূর্তি
ফুটে উঠেছে। হকিকুল্লাহ পীরের ধামাধরা একটি ব্যক্তিত্হীন চরিত্র। সে বহিপীরের সহকারী । নাটকে সে মূলত
পীরের আজ্ঞা পালন করেই চলেছে।

নাটকটিতে প্রতিফলিত সমাজচিত্র থেকে বোঝা যায়, নাটকটির সময়কাল উনিশ শতকের শেবভাগ বা বিশ শতকের
সূচনালগ্ন ৷ নাটকে দেখা যায়,জমিদার হাতেম আলি সূর্যাস্ত আইনে তার জমিদারি হারাতে বসেছেন। সূর্যাস্ত আইন
প্রণীত হয় ১৭৯৩ সালে এবং এ আইনে জমিদারি হারাতে থাকে এ সময় পর্যন্ত। সে সময়ে বাংলাদেশের প্রত্যন্ত
অঞ্চলে জেঁকে বসা পীর প্রথা, কুসংস্কার ও অন্ধবিশ্বাসের চিত্র ফুটে উঠেছে এই নাটকে । এই নাটকে আমরা দেখতে পাই
পীর সাহেবকে ধনীগরিব সবাই অসম্ভব ভয় ও মান্য করেন। গ্রামের সাধারণ মানুষ তাদের পীরকে পেলে হিতাহিত
জ্ঞান হারিয়ে ফেলে। তার সেবা করার জন্য পাগল হয়ে যায়। ধনসম্পদ থেকে শুরু করে নিজ কন্যাকে পর্যস্ত তারা
দান করে। নাটকটি বাঙালি মুসলমান সমাজে প্রচলিত পীর প্রথার একটি বিশ্বস্ত দলিল। কিন্তু নাটকটি শেষ পর্যন্ত
আমাদের আলোর পথ দেখায় । এ অবস্থা বদলানোর সকেত প্রদান করে । নাটকটির দুটি প্রধান চরিত্র হাশেম আলি
ও তাহেরা এ ব্যবস্থা ভেঙে বেরিয়ে আসে । কুসংস্কার, অন্ধবিশ্বাসের স্থানে মানবিকতার জয় হয়। অপরাপর
চরিত্রগুলোর মধ্যেও যৌক্তিক মানবিক বোধ জাত । নাটকটি এভাবে মানবিক জাগরণের দৃশ্যকাব্য হয়ে ওঠেছে।

২০১৮