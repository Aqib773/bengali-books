কাকতাড়ুয়া

সেলিনা হোসেন

রাত পোহালে দিনের আলো, সুয্যি ডুবলে আধার । ওর কাছে দুটোই সমান। হাটে-মাঠে ঘুরে বেড়ায় । ঘুরতে ঘুরতে
যে কোথায় যায় সে হিসেব রাখে না। ওর কাছে পূর্ব-পশ্চিম, উত্তর-দক্ষিণ সব সমান । মনে করে যেদিকে চোখ যায়,
সেদিকেই ওর জন্য রাস্তা খোলা ।

পথ ওকে ডাকে_ আয়। ও হেসে বলে, এই তো এসেছি। দেখ আমাকে ।

পথ ওকে দেখে। মাঠ-ঘাট ওকে দেখে । ও মনের আনন্দে দুপায়ে পথের ধুলো মাখে। কিসে যে ওর আনন্দ, কিসে
কান্না, কেউ বুঝতে পারে না।

ও বোঝে অনেক। সবার মাথার ওপর দিয়ে ওর দৃষ্টি ছুটে যায়। ও তাকিয়ে বলে, দেখ আমাকে । সবাই ওকে দেখে।
ওকে দেখা কারও ফুরোয় না। ও এমনই । এই দিনযাপনে ওর কোনো কষ্ট নেই।

ঘুমুবার জায়গা নেই তো কী হয়েছে? দোকানের বারান্দা আছে; গাছতলা আছে, হাটের চালা আছে, ঘাটে বাধা নৌকা
আছে। নৌকার ছইয়ের ভেতর দিব্যি দ্বুমিয়ে থাকা যায়। আর সেসব কিছু না পেলে গেরন্ত বাড়ির কাছারির বারান্দা
আছে। আছে দরজাবিহীন টেকিঘর। টুক করে ঢুকে পড়ে গুটিসুটি শুয়ে থাকা যায়। গেরস্তের উঠোনে খড়ের গাদা
আছে। খড় বিছিয়ে শুয়ে পড়লে কেউ দেখতে পায় না। অনেক রাতে ঘুম ভাঙলে মাথার ওপরে তারাভরা আকাশটা
দেখতে পায়। পাশ ফিরে শোয়ার সময় টের পায় নেড়ি কুকুরটা খড়ের ওমে গা ডুবিয়ে ওর পাশে শুয়ে আছে।
ওকে নড়তে দেখে আলতো করে গা চেটে দেয়। ভালোই লাগে ওর। ও আবার গভীর ঘুমে তলিয়ে যায়। এমনই
রাত কাটে ওর । রাত নিয়ে ওর কোনো ঝামেলা নেই।

সব বেলার তাত নেই তো কী হয়েছে? ফলপাকুড় আছে, নদীর পানি আছে। নোলক বুয়ার মুড়ি ভাজা আছে। চায়ের
দোকানে কাজ করে দিলে চা-বিস্কুট জোটে । ওটুকু খেয়ে রাত কাবার করে দিতে পারে। তা ছাড়া কখনো-সখনো
গেরন্ত বাড়িতে ছোট-খাটো কাজের ডাক পড়ে । তখন অড়হর ডালের সঙ্গে ভাত জোটে। নইলে কেউ নুন-পান্তা
দেয়। কারও বাড়িতে চালের আটার রুটির সঙ্গে একটুখানি ঝোল পাওয়া যায়। বিয়েবাড়ি হলে ভাত-মাংস পায়
পেটপুরে । ওর দিন চলে যায়। এসব নিয়ে ওর কোনো মন খারাপ নেই।

ও ভয় পায় না। ভয় ওকে কাবু করে না। আসলে ভয় কী,তা ও জানেই না। ও ছোটবেলায় ভূতের গল্প শোনেনি।
কেউ ওকে জুজুর ভয় দেখায়নি ৷ ও তো নিজের নিয়মে বড় হয়েছে। যে ছেলে নিজের নিয়মে বড় হয় ভয়ের সঙ্গে
তার দেখা হয় না। ভয় আড়ালেই থেকে যায়। তাই ছেলেটি চারদিকে খোলা চোখে তাকাতে পারে । কোনো ভয়েই
ওকে চোখ বুজে ফেলতে হয় না। ভীষণ সাহস ওর ।

কেউ যদি জিজ্ঞেস করে, কোথায় যাচ্ছিস, বুধা?

সোনার ঘরে।

সেটা কী?

ও হাত উল্টে পা বাড়ায়। ওই প্রশ্নের জবাব ও কাউকে দেয় না। যার ঘর নেই তার চারদিকে তো সোনার ঘরই
থাকে । এটা কি বলে দিতে হবে? মাঝে মাঝে লোকজন এমন বোকার মতো প্রশ্ন করে, দেখে ওর হাসি পায়। হাসতে
হাসতে নিজেকে বলে, মানুষের বোকামির সীমা নেই । ও তাইরে নাইরে করতে করতে পথে হাটে। গান গায়। গানে
বুক উজাড় করে দেয়। গান ওর ভীষণ প্রিয় । আখড়ার গান শুনে ও গান শেখে । একবার শুনলেই গাইতে পারে। ওর
মনে হয়, যার ভেতরে গান থাকে সে অনেক কিছু করতে পারে। সে একটা ভালো মানুষ হয়। এসব ভাবতে ভাবতে