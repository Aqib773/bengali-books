২০১৮

বাংলা সহপাঠ ১৫

সবাই গেলে গীয়ে কে থাকবে?

শোনো ছেলের কথা! এখন কি এত কথা বলার সময় আছে? তোর হয়েছে কী বল তো? বাপ-মা, ভাইবোন সব তো
গেছে। এখন কি তোর নিজের যাওয়ার শখ হয়েছে?

ও নোলক বুয়ার সঙ্গে কথা বলে না। নোলক বুয়া ওর কথার উত্তর দেয়নি । নোলক বুয়া কাজে ব্যস্ত হয়ে যায়। ও
নিঃশব্দে বেরিয়ে আসে। ও তো জানে, কেউ না থাকলে ও একাই থাকবে । কেন পালাবে? যে পালায় সে ভীতু ।
বোকা । সবার তো উচিত গীয়ে থেকে লড়াই করা । লড়াই লড়াই বলতে বলতে ও হাটতে শুরু করে। অনেকে তখন
পথে নেমেছে। ও সবার সঙ্গে কথা বলতে পারে না। কারণ,তারা ওর দিকে তাকানোর সময় পায় না। ওরা নিজেদের
নিয়ে ব্যস্ত। ভয়ে, আতঙ্কে ওরা পালাচ্ছে। বড় জামগাছটার নিচে দেখা হয় হরিকাকুর সঙ্গে। বেচারা লটবহরের
বোঝায় কাহিল। হরিকাকুর জন্য ওর ভীষণ মায়া হয়। কত দিন ধরে কাকিমা অসুস্থ । ঠিকমতো হাটতেই পারছে না।
কাকিমা ওকে দেখে হাউমাউ করে কেঁদে ফেলে ।

দেখ তো মানিকরতন, এই বয়সে কেউ কি বাড়িঘর ছেড়ে বেরোতে পারে?

কেঁদো না, কাকি। পালাও । তোমাদের বাচতে হবে তো। তুমি তো লড়াই করতে পারবে না । শুধু শুধু ওদের হাতে
মরবে কেন? তোমার বোঝা আমাকে দাও, কাকু । আমি তোমাকে খানিকটা পথ এগিয়ে দিয়ে আসি।

এগিয়ে দিবি কেন? মানিকরতন, তুই আমার সঙ্গে চল। তোকে গীয়ে রেখে যেতে আমার মন চায় না রে।

তোমার সঙ্গে আমি কেন যাব? গীয়ে থাকবে কে? তোমার ভিটে দেখবে কে? চলো, তোমাকে খানিকটা পথ এগিয়ে
দিয়ে আসি। দেরি হয়ে যাচ্ছে। বেলা বাড়লে রোদে তোমাদের কষ্ট হবে। আমি তো চাই যে তোমাদের যেন কষ্ট না
হয়। হরিকাকু ওর মাথায় বোঝা দিয়ে সোজা হয়ে হাটে। বড় সড়কের ধারে এসে বলে, এবার তুই যা। এখন আমি
পারব । ফিরে এসে তোর সঙ্গে আমার দেখা হবে তো, মানিকরতন?

হবে গো, হবে । ভাবছ কেন?

ছেলেটি হরিকাকুর চলে যাওয়া দেখে। কত বয়স হলো কাকুর? হেঁটে যেতে পারবে তো? নাকি পথের ধারে মরে
পড়ে থাকবে? তখন কে ওকে মানিকরতন ডাকবে? ওর চোখ ভিজে ওঠে।

ফেরার পথে দেখা হয় রানির সঙ্গে। ওদের পুরো পরিবার চলে যাচ্ছে। রানি ভয়জড়ানো কণ্ঠে বলে, যাচ্ছি রে,
কাকতাড়ুয়া।

যা, ফিরে এলে দেখা হবে । ঠিকমতো যাস। ভয় পাস না।

তুই কিন্ত আর কাকতাড়ুয়া খেলা খেলিস নে। মিলিটারি গুলি করতে পারে। দুষ্টুমি করিস না, কাকতাড়ুয়া । তোকে
নিয়ে আমার ভীষণ ভয় হয় । তুই যে কী ঘটিয়ে ফেলবি কে জানে!

আমাকে নিয়ে তোর এত ভাবতে হবে না। তুই তোর পথে যা। তুই তো একটা ভীতুর ডিম। সে জন্য পালাচ্ছিস।
আমি পালাব না। লড়াই করব।

লড়াই করবি?

হ্যা, লড়াই, লড়াই। যা, যা ভাগ ।

রানি দুচোখে বিস্ময় ছড়িয়ে বলে, ইস কত বাহাদুর, যেন বীর! লড়াই করবে? সেদিনের ছোঁড়া, ঢঙ কত!

ও আর কথা না বলে হাসতে হাসতে পা বাড়ায়। ও কোথায় যাবে? চাচা কাজ খুঁজতে শহরে গিয়েছিল ছয় মাস
আগে । ফেরেনি ৷ চাচি এখন গাঁয়ে নেই। ছেলেমেয়েদের নিয়ে বাপের বাড়ি গেছে। লোকমুখে এসব খবর পায় ও।
চাচি তো ওর খবর রাখে না। ও নিজে খবর নিলে তবেই খবর পাওয়া ।

ওই বাড়িতে কুত্তিই ওকে নিয়ে যা একটু ভাবে । কখনো মোয়া-মুড়কি খেতে দেয়। এইটরুকুই। অবশ্য এ নিয়ে ওর
মাথাব্যথাও নেই।