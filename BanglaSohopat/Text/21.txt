২০১৮

বাংলা সহপাঠ ২৩

ডাকিস, তবে একা পেলে । সবার সামনে ডাকিস না।

আচ্ছা। ফুলকলি ওর দিকে কৃতজ্ঞতার দৃষ্টিতে তাকায়। বুধা চেঁচিয়ে ডাকে, ফুপু, ফুপু । আমি এসেছি।
খুব ভালো করেছিস। ওমা ফুলকলি যে? তোদের বাড়িতে আগুন লেগেছে না?

মালিক ওকে খুব মেরেছে,ফুপু। তোমার হাঁড়িতে পান্তা আছে, ফুপু? আমাদের খেতে দাও।

সেদিন ভোরবেলা আতা ফুপুর রান্নাঘরে বসে পেট ভরে পান্তা ভাত খায় ও ।কী আনন্দ! অনেক দিন পরে আতা ফুপুর
উঠোনে ও কাকতাড়ুয়া হয়ে দাড়িয়ে থাকে। বোলতাটা কানের পাশ দিয়ে উড়ে গেলে মনে হয় বোলতার ডাকের
ভেতর থেকে অদ্ভুত শব্দ ভেসে আসছে। শব্দটা অন্য রকম । আগে শোনেনি। এটা কি যুদ্ধের শব্দ? রাইফেলের শব্দ
ও চিনে গেছে। মেশিনগান কেমন তাও জানে । এসব মিলিয়ে যে শব্দ হয়, সেটাই বুঝি যুদ্ধের শব্দ। কাছ থেকে এই
শব্দটি ওর শোনা হয়নি। ঠিক সে সময় রাজাকার কুদ্দুস ওর সামনে এসে দাড়ায় ।

তোর মনে কি খুব আনন্দ? কাকতাড়ুয়া সেজেছিস কেন?

ও হি-হি করে হাসে । হাসির তোড়ে ওর কাকতাড়ুয়া ভঙ্গি আর ঠিক থাকে না। ওর শরীরে ঝাকুনি ওঠে।
হাসছিস কেন? তোর হয়েছে কী? কমান্ডারের বাড়ি পুড়েছে তাতে গাঁয়ের মানুষ সবাই দুঃখ করছে। আর তুই
হাসছিস? চং করে আবার কাকতাড়ুয়া সাজা হয়েছে!

হাসব না কেন? কাকতাড়ুয়াকেও মানুষের মতো লাগে যে।

বানর একটা ।

ঠিকই, তোমার মতো । আমি তোমার মতো হয়েছি। কী আনন্দ ধেই, ধেই। নৌকা চালাও হেইও।
কুদ্দুস কষে থাঞ্সড় মারার জন্য হাত তোলার আগেই ও লাফ দিয়ে সরে যায়।

হাতের কাছে পেলে তুলে একটা আছাড় মারব, শয়তান। মিঠু কোথায় বল?

নদীর তলে খুঁজে দেখ । আমাকে জিজ্ঞেস কর কেন? আমি কি ওদের গাজ্জিয়ান?

শুয়োরের বাচ্চা ।

মেশিনগান বল, আমার নাম মেশিনগান ।

হারামজাদা ।

কুদ্দুস ওকে তাড়া করে। ও লাফ দিয়ে ছোটে । কচুরিপানাভরা পুকুরে ঝাঁপিয়ে পড়ে একডুবে ওপারে গিয়ে ওঠে।
মাথার সঙ্গে লেগে থাকে কচুরিপানা । ওকে অন্য রকম দেখায়। ও মাথা থেকে কচুরিপানা সরায় না। ভাবে, ফুলকলি
সামনে থাকলে হেসে গড়িয়ে পড়ত। বলত, তুই একটা ভান্ুক। থলথলে চর্বিভরা শরীর। ফুলকলির অনেক দুঃখ ।
দেশটা স্বাধীন হলে ফুলকলির আর দুঃখ থাকবে না। ওর ভেতরে দেশ স্বাধীন করার জোশ জেগে ওঠে।

পরদিন অনেক রাতে একজন মুক্তিযোদ্ধা আসে ওর কাছে। চুপিচুপি ডাকে, জয় বাংলা।

ওর সাড়া নেই। ঘুমে নিঃসাড়। ঘুমের ভেতরে স্বাধীনতার স্বপ্ন ওকে এক আশ্চর্য দেশে নিয়ে যায়। সেখানেও ও আর
ফুলকলি হাত ধরাধরি করে হাটছে। চারদিকে ফুল-পাখিতে ভরা । হাজার প্রজাপতি উড়ে বেড়ায়। ও ধরার জন্য চেষ্টা
করে, কিন্তু ধরতে পারে না। অন্যদিকে ফুলকলি শত শত প্রজাপতি ধরে ওর কৌচড় ভর্তি করে ফেলে। ফুলকলি
উজ্ভ্বল মুখে ঘুরে বেড়ায়। তারপর একসময় ওর কাছে এসে বলে, বুধা, এ সব প্রজাপতি তোর জন্য। তুই যে
আমার জন্য একটা যুদ্ধ জিতেছিস।

ও চেঁচিয়ে বলে, আমি জিতেছি?

হ্যা রে জিতেছিস। দেখ চারদিকে কেমন বাজি ফুটছে। দেখ তোর মাথায় আমি প্রজাপতি ছড়িয়ে দিচ্হি।