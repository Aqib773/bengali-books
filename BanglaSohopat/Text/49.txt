৪৮

হাতেম আলি -
বহিগীর

বহিপীর. -

হাতেম আলি -
বহিগীর

হাতেম আলি -

বাংলা সহপাঠ

নিদারুণ বিপদের সময়ই আমাকে এই কথা বলিতে হইতেছে। যদি পারেন, একটু মনোযোগ
দিয়া আমার কথা শ্রবণ করুন।

(নিস্তেজ গলায়) বলুন!

শীঘ্রই শেষ করিব, দেরি হইবে না বলিতে । গোড়া হইতে বলি। আপনি যেমন আমার নিকট
হইতে একটি কথা লুকাইয়াছেন, তেমনি আমি একটি কথা আপনার নিকট হইতে লুকাইয়াছি।
আমার এই যাত্রার আসল উদ্দেশ্য আপনাকে বলি নাই, আমার উদ্দেশ্য এখন হাসিল হইয়াছে,
তাই বলিতে তো বাধা নাই। উপরন্ত আপনি ব্যাপারটার সহিত জড়িত আছেন বলিয়া আমাকে
বলিতেই হইবে । না হইলে আপনার এই দুঃখের সময় কথাটা পাড়িতাম না।

আমি জড়িত? কীভাবে পীরসাহেব?

অতি আশ্চর্য; কিন্তু উহা সত্য। ব্যাপারটা হইতেছে এই; গত জুম্মা রাতে তাহেরা বিবি নামে
একটি বালিকার সঙ্গে আমার শাদি মোবারক সম্পন্ন হয়। তিনি আমার এক পেয়ারা মুরিদের
কন্যা। অত্যন্ত হাউস করিয়া তিনি আমার সহিত তাহার কন্যার শাদি দিয়াছিলেন। তিনিই কথা
পাড়িয়াছিলেন। আমি ভাবিয়া দেখিলাম, নেক পরহেজগার মানুষ: বিষয়-আশয় তেমন না
থাকিলেও বংশ খান্দানি। আমারও বয়স হইয়াছে, দেখভাল করিবার জন্য আর খেদমতের জন্য
একটি আপন লোকের প্রয়োজন আছে। আমার প্রথম স্ত্রীর এন্তেকাল হয় চৌদ্দ বৎসর আগে।
আমি পুনর্বার শাদি না করিয়া খোদার এবাদত আর মানুষের খেদমতই করিয়াছি। আমার সন্তান-
সন্ত্রতিও নাই, দেখাশুনা করিবার জন্য এক হকিকুল্লাহ্‌ আছে। কিন্তু সে আর কত করিতে পারে ।
দেখিলাম, বিবাহ করাটাই সমীচীন হইবে। অতএব আমি নিমরাজি হইতেই বাকি কার্ধের ভার
আমার পেয়ারা মুরিদ নিজের হাতেই গ্রহণ করিলেন। কিন্তু বিবাহের রাতেই এক অত্যাশ্চর্য
ইসানে গায়ের-মামুলি কাণ্ড ঘটিল। আমার বিবি খাহাকে তখনো আমি দেখি নাই-একটি
নাবালেগ চাচাতো ভাইকে সঙ্গে করিয়া বাড়ি ছাড়িয়া পালাইয়া গেলেন। বাড়িতে হুলুস্ুল পড়িল।
আমার মুরিদের মুখ ভয়ে শুকাইয়া গেল। আমি তীহাকে আশ্বাস দিয়া বলিলাম যে তীহার ইহাতে
কোনো কসুর নাই, তাহার কন্যার ব্যবহারের জন্য তাহাকে দোষারোপ করা যায় না, অবশ্য
তাহার যে দোষ নাই সে কথা বলাও সঠিক হইবে না। পুত্র-কন্যার শিক্ষাদীক্ষার ভার পিতা-
মাতার উপরেই । সে শিক্ষাদীক্ষার গাফিলতি হইলে দোষটা পিতামাতার ঘাড়েই পড়ে । সে কথা
যাক। আমার মুরিদ অধীর হইয়া পুলিশে পর্যন্ত খবর দিতে চাহিলেন। কিন্তু তাহাতে আমি মত
দিলাম না। পুলিশ নিয়া ঘাটাঘাটি করিলে জানাজানি হইবার সম্ভাবনা; উহা কেই বা চায়। আমি
বলিলাম, অমিই খুঁজিতে বাহির হইব । সেই রাতেই হুকিকুল্লাহ্‌কে সঙ্গে করিয়া আমি বাহির হইয়া
পড়িলাম। ঠিক পথই ধরিয়াছিলাম এবং এতক্ষণ তাহাকে ধরিতেও পারিতাম যদি কদমতলা না
গিয়া ডেমরা যাইতাম, কিন্তু কী বলিব, ভুলটা খোদাই শোধরাইয়া দিলেন আপনার বজরার সঙ্গে
আমার নৌকার সংঘর্ষ ঘটাইয়া। কারণ, ডেমরার ঘাট হইতে আপনি আমার বিবিকে তুলিয়া
লইয়াছেন। এখন তিনি পাশের কামরাতেই অবস্থান করিতেছেন।

পাশের ঘরে? আহ্‌! আমার মাথাটার কী হয়েছে। দুশ্চিন্তায় পড়ে তার কথা ভুলেই গিয়েছিলাম।
হ্যা, কাল ডেমরার ঘাটে আমার বিবি একটি মেয়েকে তুলে নিয়েছিলেন । তিনি আপনার বিবি?
সে বিষয়ে আমার কোনো সন্দেহ নাই। কিন্তু আপনি জানেন তিনি কে, কোথায় বাড়ি কী তার
নাম?

জি না। মনের চিন্তায় ছিলাম, ও কথা জিজ্ঞাসা করার খেয়াল হয়নি।

২০১৮