২০১৮

বাংলা সহপাঠ ১১

পাতা । তারপর হাটু, উরু, কোমর, পেট, বুক, পিঠ, গলা, নাক, চোখ, কপাল এবং চুল শক্ত হয়ে গেছে। ও পাথরের
চোখ মেলে মৃত্যু দেখে। সেবার কলেরায় মহামারিতে উজাড় হয়ে যায় গীয়ের অর্ধেক লোক। মাঝে মাঝে নিজের
দিকে তাকিয়ে নিজেকেই প্রশ্ন করে, কীভাবে বেঁচে গেলাম । সেই মৃত্যু এবং অন্ধকার রাতের কথা মনে করলে ওর
আর কোনো ভয় থাকে না। বুঝতে পারে না গীয়ের লোকে ওকে পাগল বলে কেন, আসলে ও তো একটি সাহসী
বালক হয়েছে।

ও মাঠের মাঝখানে দীড়িয়ে দুহাত দুপাশে সোজা করে জামাটা মাথায় বেঁধে কাকতাড়ুয়ার ভঙ্গিতে দীড়িয়ে থাকে।
দেখতে পায় কানের পাশ দিয়ে উড়ে যায় বোলতা। বৌ করে একটা শব্দের তরঙ্গ উঠে মুহূর্তে মিলিয়ে যায় বাতাসে ।
ওর মনে হয় ওটা বোলতার ডাক নয়, শব্দটা ওর চাচির কণ্ঠ। চাঁচি ওকে সকালে মরিচ পুড়িয়ে পান্তাভাত খেতে
দিয়ে বলছে, রোজ রোজ কেবল ভাত গেলা । ঢ্যাা তো কম হসনি। কামাই করতে পারিস না, বাপু?

কামাই!

ভাত খেতে খেতে ও শব্দটা নিয়ে নাড়াচাড়া করে। শক্ত হয়ে থাকা মগজের গায়ে শব্দটা ঠোকর খায়।

তোর মা-বাপ তো মরে খালাস । এখন জ্বালা আমার । পরের ছেলের বোঝা টানতে পারি না,বাপু।

বোঝা! শব্দটা ওর শক্ত হয়ে থাকা বুকের মাটিতে বলের মতো লাফায় | ও ভাবতে থাকে।

শোন বুধা, তুই তো দেখতেই পাস যে তোর চাচার রোজগার নেই। তোর আটজন চাচাতো ভাইবোন, দিন চলে না।
ও নীরবে ভাত খায়। পোড়া মরিচ ডলে ডলে ভাত লাল করে ফেলেছে। আশ্চর্য, ঝালে ওর জিব পুড়ছে না। কেমন
অদ্ভুত স্বাদ হয়ে ভাতের লাল দলা গলা দিয়ে নামছে। শুধু ওর চোখে পানি আসতে চায়। কিন্তু সে পানিও বাধা
পায়। গড়ায় না।

চাচি খানিকটা ধমকের সুরে বলে, কি রে কথা বলছিস না যে?

আমি কামাই করব।

চাচির চোখ উজ্জ্বল হয়।

সত্যি কামাই করবি?

নিজের বোঝা নিজে বইব।

সত্যিঃ

তাহলে তুই আমাকে মুক্তি দিবি?

হ্যা, সত্যি।

যুক্তি! শব্দটি শুনে ও হোচট খায়। গলায় ভাত আটকে গেলে ও জোরে জোরে কাশতে থাকে । চাচি ওকে পানির গ্রাস
এগিয়ে দেয়।

পানি খা, বাপু। এত অল্পে কেন যে তোর চোখ লাল হয়ে যায়। ছোটবেলায় তুই খুব লক্ষ্মী ছেলে ছিলি। একদম
মায়ের নেওটা। এক রাতে মানুষগুলো মরে যাওয়ার পর তুই যে কেমন হয়ে গেলি! কিছু হলেই তোর চোখ লাল হয়ে
যায়।

সত্যি আমার চোখ লাল হয়ে যায়?

হ্যা রে, সত্যি। একটুও মিছে বলছি না।

আমি ভেবেছিলাম আমার চোখটা পাথরের চোখ হয়ে গেছে। কিছু দেখতে পাই না, চাচি।

না রে না, সে যে কেমন লাল আমি তোকে বোঝাতে পারব না । তখন তোকে দেখলে আমার সালাম করতে ইচ্ছে
করে । মনে হয়,তুই আমার মুরব্বি। হয় আমার বাবা, না হয় চাচা।