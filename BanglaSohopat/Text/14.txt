১৬ বাংলা সহপাঠ

আস্তে আস্তে গায়ের মানুষের দিন সহজ হয়ে আসে। মিলিটারির আক্রমণের পর দুই মাস গড়িয়ে গেছে। যারা এদিক-
ওদিক পালিয়ে গিয়েছিল একে-দুয়ে তারা অনেকে ফিরে এসেছে। শুনতে পায় অনেকে ইন্ডিয়া চলে গেছে। ইন্ডিয়া
কোথায় ও জানে না। জানার দরকার নেই। নোলক বুয়ার কথা খুব মনে পড়ছে। কোথায় যে গেল কে জানে!
হরিকাকুরও কোনো খবর নেই। যাদের কথা ও জানতে চায় তাদের খবর নেই। যারা ওর কেউ নয় তারাই আছে
গীজুড়ে। ওর চাচিও ফিরে এসেছে। কিন্তু ওর সঙ্গে দেখা হয়নি | ও যায়নি ওই বাড়িতে। শুধু দূর থেকে দেখেছে
কুত্তি বড় হয়েছে। ওকে দেখতে এখন অন্য রকম লাগে।

এর মধ্যে গায়ে আবার মিলিটারি আসে ক্যাম্প বানায়। ক্যাম্পের পাহারায় থাকে ওদের কেউ কেউ । রাইফেল হাতে
সেই ক্যাম্পের সামনে দীড়িয়ে ওদের দেখে । এমন মানুষ ও আগে কখনো দেখেনি । ওরা কোথা থেকে এসেছে?
কোথায় ওদের দেশ? ওরা কি এ দেশের মানুষ? ওরা যে ভাষায় কথা বলে সেই ভাষাটা ও বুঝতে পারে না। গীয়ের
মানুষ কেউই ভালো করে বুঝতে পারে না। দু-একজন ভাঙী ভাঙা ভাষায় কীসব বলে । সে ভাষা শুনতে আরও
বিদঘুটে লাগে ওর। ওরা এ দেশের মানুষ হলে ও ওদের ভাষা বুঝতে পারবে না কেন? ও নিজের মতো করে ভাবতে
পারে না। কেমন বিদঘুটে লাগে । বোলতাটা কোথা থেকে উড়ে এসে ওর মাথায় বসে। বৌ বৌ শব্দ ওর কানে
ঢোকে । যেন ফটফট শব্দে ফেটে যাচ্ছে বাশ, বাজারটা পুড়ছে। সেদিনের দৃশ্যটা ওর চোখের সামনে ফর্সা হয়ে যায়।
সেদিনের পর একদিনও সেই দৃশ্যটা ও নিজের মগজে খোলসা হতে দেখেনি । আজ ক্যাম্পের সামনে একজন
সৈনিককে দীড়িয়ে থাকতে দেখে ওর মাথায় দৃশ্যটা নতুন করে ফিরে আসে।

গুলি। মুখ থুবড়ে পড়ে গেল সালাম চাচা ।

গুলি। পড়ে গেল রবিদা।

গুলি। পড়ে যায় একসঙ্গে অনেকে।

ধানগাছের আড়ালে উবু হয়ে বসে থাকতে পারে না ও। ওর শরীর কাপে থরথর করে। হাজার হাজার বোলতা ওর
কানের চারপাশে উড়তে থাকে । ও পড়ে যায়। ওর শরীর কাদায় মাখামাখি হয়ে যায়। ও আবার উঠে বসে।

দেখে পড়ে যায় মফিজ, শফি, মতি, আজাহার ভাই, মদন কাকু, শরিফ চাচা, আরও অনেকে । কারও নাম
ভোলেনি ও | প্রত্যেকের নাম মনে আছে। চেহারা গেঁথে আছে বুকের ভেতর। একটা কিয়ামত ঘটিয়ে মিলিটারি চলে
গেলে সেদিন বিকেলে গীয়ের আর সবার সঙ্গে লাশ দাফন করেছে ও । বীশঝাড় থেকে বীশ কেটে এনেছে। বরই
পাতা দিয়ে পানি সিদ্ধ করেছে। জানাজা পড়েছে। শুধু এই প্রথম ও কাফনের কাপড় ছাড়া কবর হতে দেখেছে । আর
অনেক মানুষের একসঙ্গে একটা কবর হতে দেখেছে । ওর বারবার বলতে ইচ্ছে করেছিল যে, এমন করে কবর দিও
না। সবাইকে আলাদা করে কবর দাও । কিন্তু বলতে পারেনি । শুধু হাবিব ভাই কীদতে কীদতে বলেছিল, এই গাঁয়ে
একটা গণকবর হবে আমরা কি কোনো দিন ভাবতে পেরেছিলাম?

ও নিজেও কীদতে কীদতে জিজ্ঞেস করেছিল, গণকবর কী, হাবিব ভাই?

এই যে সবাইকে একসঙ্গে গাদানো।

গাদানো! ভীষণ কষ্টে ও শব্দটা নিজের ভেতর টেনে নেয়। তারপর বিড়বিডিয়ে বলে, প্রতিশোধ! এমন হতে পারে
এই অভিজ্ঞতা হয়েছে বলে ওর কষ্ট হচ্ছে। ওর ভেতরের বোলতাটা তীক্ষ হয়ে ওঠে। ও পলকহীন সৈনিকদের দিকে
তাকিয়ে থাকে । ভাবছে। ভীষণ ভাবনায় ও গল্ভতীর হয়ে যায়। ভাবে, ওদের তো একদিন এই গী থেকে চলে যেতে
হবে। ওরা যেভাবে এসেছিল সেভাবেই একদিন ফিরে যাবে । ওদের যেতেই হবে । তবে ওদের কি জ্যান্ত ফিরে
যেতে দেওয়া উচিত? একবার কলেরা মহামারি এই গায়ে মৃত্যুর উৎপাত ঘটিয়েছিল। এবার মৃত্যুর উৎপাত শুরু
করেছে ভিন্ন রকমের মানুষ। কলেরা সাত দিনের মাথায় চলে গিয়েছিল। এরা কি যাবে নাকি তাড়াতে হবে?
কলেরাকে ও ছুঁতে পারেনি । কিন্তু ওই মানুষগুলোকে তো ছুঁতে পারে । ওদের হাত-পা-মাথা-বুক-পিঠ সব ছোঁয়া
যায়। কলেরা যখন এসেছিল তখন ও ছোট ছিল। এখন ও বড় হয়েছে। গায়ে জোর আছে। সাহস আছে। বুদ্ধি

২০১৮