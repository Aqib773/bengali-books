২০ বাংলা সহপাঠ

হ্যাঠিক।

ছেলেটি গন্ভীর হয়ে বলে।

মিঠু জিজ্ঞেস করে, তিনজন একজন হলে কী হয়, জানিস তো?

জানি। শক্তি বাড়ে। বড় শক্তি হয়। এক হলে লড়াইয়ে শক্ররা হারে।

শাবাশ ৷ তোকে দিয়েই হবে।

ফেরার সময় ছেলেটি আলির কাছ থেকে এক শিশি কেরোসিন চেয়ে নিয়ে আসে । বলে, “আমি গায়ে খেটে তোমার
তেলের দাম শোধ দেব, আলি ভাই।"

ওইটুকু তেলের দাম শোধ দিতে হবে না।

হ্যা, দিতে হবে না । আমরা জানি তুই ভালো একটা কিছু করার জন্য তেল নিয়েছিস। মিঠুকে সমর্থন করল আলি।
দুজনে গভীর চোখে ওর দিকে তাকিয়ে থাকে । ও হেসে মাথা নেড়ে পথে নামে । পোড়া ঘরে ফিরে বুধা বাশের
লাঠির মাথায় শুকনো পাট জড়িয়ে মশাল বানায়। চারটা মশাল। গভীর রাতে পথে নামে ও। গাছগাছালি,
ঝোপঝাড়ের আড়ালে চুপিচুপি আহাদ মুঙ্সির বাড়ির দিকে এগোয়। গোয়ালঘরের পেছনে কচুর ঝোপ আর
কলাগাছের পেছনে বসে শিশির কেরোসিন ঢেলে চারটা মশাল ভিজিয়ে নেয়। তারপর দেশলাই ঠুকে আগুন জ্বালিয়ে
বড় মশালটা ছুঁড়ে মারে আটচালা ঘরের ওপর । একটা কাছারিঘরের ওপর । আর একটা রান্নাঘরে । অন্যটা গোয়ালে।
দাউদাউ জ্বলে ওঠে ছনের চালা। মুহূর্তে আগুন ছড়িয়ে যায়। ঘুমন্ত মানুষগুলো জীবন নিয়ে বেরিয়ে আসতে ব্যস্ত।
ঘর বাচানোর খেয়াল কারও নেই। অল্পক্ষণের মধ্যে বসতবাড়ি পুড়ে সাফ । মশাল ছুড়ে ও আর অপেক্ষা করে নি।
সবাই যখন ছোটাছুটি, কান্নাকাটিতে ব্যস্ত তখন ও ঝোপঝাড়ের আড়ালে লুকিয়ে পালাতে থাকে। অল্পক্ষণে ফিরে
আসে পোড়া ঘরে। একটু পর পায়ের শব্দ শুনে ও ফিসফিসিয়ে বলে, কে ওখানে?

জয় বাংলা।

ও বুঝে যায় আলির কণ্ঠ।

আবার ধ্বনি হয়, জয় বাংলা । এটা মিঠুর কণ্ঠ।

জয় বাংলা বলে, ও নিজেও বেরিয়ে আসে। ওরা দুজন জড়িয়ে ধরে ওকে । আলি বড় এক বোতল কেরোসিন ওর
দিকে এগিয়ে দিয়ে বলে, এই বোতলটা রাখ । দরকারমতো কাজে লাগাবি। এখন থেকে তোর নতুন নাম জয়
বাংলা।

তুই আমাদের শক্তি। আমাদের জয় বাংলা ।

জয় বাংলা বলে আমরা যুদ্ধে ঝাপিয়ে পড়ব।

ছেলেটি হি-হি করে হাসে। ওর বুকের ভেতরে প্রাণের জোয়ার | উথাল-পাথাল বয়ে যায়।

হাসছিস যে?

খুশিতে । উহ্‌ মাগো, এমন খুশি আমার জীবনে আর আসেনি । বাবা-মা-ভাই-বোন মরে যাওয়ার পরে আমি তো
জানতামই না যে খুশি কী!

জয় বাংলা খুশি যা হয়েছিস তা ঠিক আছে। তবে ভুলে যাস না যে এখন কাজের সময় ।

হ্যা, হ্যা জানি, সামনে আমাদের অনেক কাজ ।

কঠিন কাজ।

বড় কাজ।

ও আবার হি-হি করে হাসে। ওর হাসিতে তারার ফুল ফোটে । আলি আর মিঠু মুগ্ধ হয়ে ওকে দেখে।

২০১৮