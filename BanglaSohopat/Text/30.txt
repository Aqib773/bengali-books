২০১৮

বাংলা সহপাঠ ৩১

যাই বাড়িতে । মাকে এগুলো দিলে মা রীধবে। তবেই না আমাদের খাওয়া হবে । তুমি অনেক দিন আমাদের বাড়িতে
যাওনি । আজ চলো ।

হ্যা চল। চাচিকে দেখে আসি।

ও কুত্তির হাত ধরে হাটতে থাকে ।

পরদিন ও দেখতে পায় মাটি কাটার দল ঝুড়ি আর কোদাল নিয়ে ক্যাম্পের দিকে যাচ্ছে। ও এক দৌড়ে ওদের
সামনে গিয়ে দীড়ায়।

ফজু চাচা, আমি আপনাদের সঙ্গে মাটি কাটব।

পারবি? ওই তো শরীর । তোর গায়ে কি বল আছে? যা, ভাগ ।

কাজ না করলে খাব কী? আমার খিদে পায় না? আমার কি কেউ আছে?

ও ফুঁপিয়ে কেঁদে ওঠে। কান্নার এমন ধ্বনি তোলে যে অন্যরা থমকে যায়।

হয়েছে, হয়েছে, কাদতে হবে না।

সবাই মিলে ওকে সান্ত্বনা দেয়।

আয় আমাদের সঙ্গে । দলে থাকলে আহাদ মুল্সি তোকে না করতে পারবে না। ও দলে মিশে যায়। গামছায় পেঁচিয়ে
মাইনটা কোমরের সঙ্গে বেঁধে নিয়েছে। গায়ে ঢোলা জামা । বোঝাই যায় না যে ভেতরে কিছু আছে।

বাঙ্কার কাটা শুরু হয়েছে। সবাই ব্যন্ত। কোদালের কোপে উঠে আসছে মাটির ঢেলা। আহাদ মুঙ্সির ছেলে মতিউর
কাজের তদারকি করছে। লোকজনকে ধমকি-ধামকি দিয়ে অস্থির করে তুলেছে।

বুধাকে দলে নেওয়ার জন্য ফজু মিয়াকে বকাবকি করে। কিন্তু একটু পরে কাজে ওর আগ্রহ দেখে খুশি হয়। দৌড়ে
দৌড়ে মাটিভরা ঝুড়ি নিয়ে ও পুৰ দিকে ফেলে আসতে যায় । মাটি ঢেলে খালি ঝুড়ি নিয়ে আবার দাঁড়ায় ফজু মিয়ার
সামনে । ওর এমন চটপটে কাজের ভঙ্গি দেখে মতিউর মনে মনে প্রশংসা না করে পারে না। ভাবে, মা-বাবা মরে
গিয়ে ছেলেটা বখে গেছে। নইলে একটা কিছু হতে পারত। দুপুর পর্যন্ত কাজের অগ্রগতি দেখে ও খুশিমনে ভাত
খেতে বাড়ি যায়।

বিকেলের মধ্যে বাঙ্কারের কাজ শেষ । সবাই খুশি। সন্ধ্যার আগে বাড়ি ফিরতে পারবে। ফজু মিয়া মুখ-হাত ধুয়ে
গামছা দিয়ে মুছতে মুছতে ভাবে, যা দিনকাল পড়েছে, সন্ধ্যার পর বাড়ির বাইরে কি থাকা যায়! ঠুস করে একটা গুলি
এসে যে বুক ফুটো করে দেবে । এই শুয়োরের বাচ্চারা তো পাখির মতো মানুষ মারে।

সেই মুহূর্তে ছেলেটি ফজু মিয়াকে বলে, চাচা,আমি একবার ভেতরটা দেখে আসি? বাঙ্কার কেমন এ তো আর এই
জীবনে দেখা হবে না।

যাবি তো যা। ভেতরে ঢুকে দেখে আয়। কিন্তু সাবধান, সন্ধ্যার আগে বাড়ি ফিরব আমরা ।

ফজু মিয়ার কাছ থেকে বাড়ি ফেরার কথা কে শুনতে চায়, ওর পায়ে ক্ষিপ্র গতি। মুহূর্তের মধ্যে বাঙ্কারে ঢুকে দুহাতে
কীচা মাটি সরিয়ে পুঁতে ফেলে মাইনটা। তারপর শিস বাজাতে বাজাতে উঠে আসে ফজু মিয়া জিজ্ঞেস করে, কি
রে, কেমন হয়েছে?

দারুণ! ঢুকলে আর উঠতে মন চায় না। দেখো সেগাইগুলো ওটার ভেতর থেকে আর উঠতে চাইবে না।

ফজু মিয়া হাসতে হাসতে ওর পিঠ চাপড়ে দিয়ে বলে, পাগল।

ছেলেটি চোখ নাচিয়ে বলে, রাতের বেলা ওরা বাঙ্কারে শুয়ে হাউইবাজি দেখবে । আহা রে আমি যদি এই বাঙ্কারে
থাকতে পারতাম ।

ফজু মিয়া ওকে এক পাশে টেনে ফিসফিসিয়ে বলে, আল্লাহ্‌ মাফ করুক । এখানে থাকার ভাগ্য যেন আমাদের না হয়।
এটা হলো ওদের কবর।