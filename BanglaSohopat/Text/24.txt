বাংলা সহপাঠ ২৫

সেটা পরিষ্কার । দুপাশের ধানখেতের ভেতর দিয়ে সোজা চলে যাওয়া লম্বা পথটা পেরিয়ে ডান দিকে এগোলে
স্কুলঘর। মা-বাবা মরে যাওয়ার পর থেকে ওর স্কুল বন্ধ। এর মধ্যে দুই বছর পেরিয়েছে। স্কুলের স্মৃতি ও মনে করতে
চায় না। ওটা বুকের ভেতর বন্ধ করে রেখেছে। চমত্কার নকশা করা রঙিন একটা বাক্স আছে বুকের ভেতর গত দুই
বছরে সে বাক্স খোলার ইচ্ছে ওর হয়নি। এখন ওই স্কুলের দিকে যত এগোচ্ছে ততই মাথার ভেতর বোলতার শব্দ
তীব্র হয়ে উঠছে। দুই বছরে কত হাজার বার স্কুলের আশপাশে ঘুরেছে। স্কুলের মাঠে ফুটবল খেলেছে। রাতে স্কুলের
বারান্দায় ঘ্ুমিয়েছে, আর দুকান ভরে শুনেছে ঘণ্টার ঢং ঢং শব্দ। আশ্চর্য! মাথার ভেতর প্রবল শ্রাবণ মাস। রাতভর
বৃষ্টি। ও ডান হাতের ওপর মাথা রেখে ক্কুলের খেলার মাঠের দিকে তাকিয়ে শুয়ে আছে। কঠিন রাত। শেষ হবে না
বুঝি । সেদিন ওর কেয়ামতের দিনের কথা মনে পড়েছে। মৌলবি সাহেব বলেছেন, কেয়ামতের দিন মাথার এক হাত
ওপরে সূর্য নেমে আসবে । এমন বৃষ্টিমুখর শ্রাবণের রাতে ওর কেয়ামতের দিনের সূর্যের কথা মনে পড়ছে কেন? সূর্য কি
শব্দ করে? বৃষ্টির শব্দ নয়, চারদিকে তুমুল ঘণ্টাধ্বনি। ঢং-ঢং-ঢং। কবেই তো স্কুলের দিনগুলো শেষ হয়ে গেছে।
তুমুল ঘণ্টধ্বনি কেন ওকে টানে? শ্রাবণ মাসের প্রবল বৃষ্টি ওর দুচোখ বেয়ে গড়াতে থাকে । ও মোছে না।

যুদ্ধ শুরু হওয়ার পর এই প্রথম স্কুলের দিকে যাচ্ছে। মাথার ওপর খাঁ-খা দুপুর । চড়া রোদ। ও জানে, এই যুদ্ধের
সময় আবার শ্রাবণ মাস এসেছে বৃষ্টি নেই। চড়া রোদে ওর শরীর ঘামতে থাকে । জামার পকেটে পেয়ারা । কোমরে
গৌজা পেয়ারা । ডাসা। ও ভাবে, একটি পেয়ারা কি খাবে? ভাবতে ভাবতে অনেকটা পথ চলে আসে । পেয়ারাঞ্চলো
তো হাতে বন্দুক নিয়ে লোহার টুপি মাথায় দীড়িয়ে থাকা লোকগুলোর জন্য নিয়েছে। ওদের সঙ্গে পেয়ারা খাওয়ার
আড্ডা জমিয়ে তুলবে বলেই না এত ডাসা পেয়ারা সং্রহ করা।

নদীর ধারে গাছগুলোর পেয়ারা খেয়েই তো ওর রাত কেটে যায় ।ও বেশ গান গাইতে গাইতে এগোতে থাকে ।এগৌতে
এগোতে চঞ্চল হয়ে ওঠে ।আশ্চর্য, এত কাছ থেকে সৈনিকগুলোকে ওর দেখা হয়নি । ওদের চোখে চোখ পড়লে ওর
দৃষ্টি কেপে ওঠে না। ও বুঝে যায় প্রাণহীন দৃষ্টি। ভয় পাওয়ার কিছু নেই। যে দৃষ্টিতে ভাষা থাকে না, সে রকম
দৃষ্টিহীন মানুষকে ওর মানুষই মনে হয় না।

ক্যাম্পে পৌছে ও প্রথমে নিজে একটি পেয়ারায় কামড় দেয়। আরেকটি পেয়ারা এগিয়ে দেয় প্রথম সৈনিকটির
দিকে । ইশারায় বলে, খাবে?

লোকটি দীত কেলিয়ে হেসে পেয়ারাটা ছৌ মেরে নিয়ে নেয় ওর হাত থেকে । কামড় দিয়ে বলে, বহুত আচ্ছা, বহুত
মিঠা । আওর হ্যায়?

ছেলেটি সবগুলো পেয়ারা বের করে মাটিতে ফেলে দেয়। আশপাশ থেকে আরও দু-চারজন সেপাই এগিয়ে আসে ।
দুজন পেয়ারাগুলোর ওপর হুমড়ি খেয়ে পড়ে। ভালোগুলো বাছতে থাকে । তিন-চারটে তুলে নিয়ে একজন জিজ্ঞেস
করে, তুমকো নাম কেয়া?

ও বিগলিত হেসে উত্তর দেয়, কাকতাড়ুয়া ।

কেয়া বাত? কাক... । বাকিটুকু আর উচ্চারণ করতে পারে না। হেসে গড়িয়ে পড়ে সবাই । একজন ওর পিঠ চাপড়ে
দেয়। ও ওদের পাশে পা ছড়িয়ে বসে চারদিকে দেখতে থাকে। ক্যাম্পের প্রতিটি জায়গা ও ক্ষিপ্র দৃষ্টিতে পরিমাপ
করে। লোকগুলো বেশ মনোযোগ দিয়ে পেয়ারা খাচ্ছে। রোদে-গরমে ওদের গাল বেয়ে ঘাম গড়াচ্ছে। ওর হাসি
পায়। হা-হা করে হাসতে থাকে । ঠিক সেই মুহূর্তে শান্তি কমিটির চেয়ারম্যান আহাদ মুন্সি ওর সামনে এসে দীড়ায়।
জিজ্ঞেস করে, এই বেয়াদব, হাসছিস কেন?

লোহার টুপি কি মানুষের মগজ খায়?

কী বললি? আহাদ মুন্সি ভুরু কুঁচকে তাকায়।

ও আবার একই কথা বলে । আহাদ মুঙ্সির চোখ লাল হয়ে ওঠে।

সেদিনও তুই আমার সঙ্গে বেয়াদবি করেছিলি। আজও করলি । তোর নাম কী?