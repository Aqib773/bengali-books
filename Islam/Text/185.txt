৬ ইসলাম ও নৈতিক শিক্ষা

রক্ষাকর্তা। তিনি সকল গুণের আধার । তীর সত্তা ও গুণাবলি তুলনাহীন । সমস্ত প্রশংসা ও ইবাদত একমাত্র
তারই জন্য নির্ধারিত । আল্লাহ তায়ালার প্রতি এরপ বিশ্বাস স্থাপন ইমানের সবচেয়ে গুরুত্পূর্ণ বিষয় ।

২. ফেরেশতাগণের প্রতি বিশ্বাস

ফেরেশতাগণ মহান আল্লাহর এক বিশেষ সৃষ্টি | তারা নুরের তৈরি | তীরা সবসময় আল্লাহ তায়ালার ইবাদত
ও হুকুম পালনে নিয়োজিত । তাঁদের সংখ্যা অগণিত । তারা নারীও নন, পুরুষও নন। তারা পানাহার ও
জৈবিক চাহিদা থেকে মুক্ত ৷ তীদের প্রতি এরূপ বিশ্বাস রাখা ইমানের অন্তর্ভূক্ত ।

৩. আসমানি কিতাবসমূহের প্রতি বিশ্বাস

আসমানি কিতাবসমূহ আল্লাহ তায়ালার বাণী । এগুলোর মাধ্যমে আল্লাহ তায়ালা মানুষকে নিজ
পরিচয় প্রদান করেছেন । নানা আদেশ-নিষেধ, বিধি-বিধান, সুসংবাদ, সতর্কবাণী ইত্যাদিও এগুলোর
মাধ্যমেই এসেছে। আল্লাহ তায়ালা তার রাসুলগণের নিকট এসব কিতাব পাঠিয়েছেন । দুনিয়াতে সর্বমোট
১০৪ খানা আসমানি কিতাব নাজিল করা হয়েছে । এ সমস্ত কিতাবের প্রতি বিশ্বাস স্থাপন করা আবশ্যক ।

৪. নবি-রাসুলগণের প্রতি বিশ্বাস

মানব জাতির হিদায়াতের জন্য আল্লাহ তায়ালা যুগে যুগে বহু নবি-রাসুল প্রেরণ করেছেন । নবি-রাসুলগণ
ছিলেন আল্লাহ তায়ালার মনোনীত বান্দা । সকল সৃষ্টির মধ্যে তীরাই সর্বোচ্চ মর্যাদার অধিকারী । তাঁরা
ছিলেন নিষ্পাপ । আল্লাহ তায়ালার নির্দেশে তারা মানব জাতিকে মহান আল্লাহর পথে ডেকেছেন, সত্য
ও ন্যায়ের পথ দেখিয়েছেন, ইহ ও পরকালীন শান্তি ও মুক্তির দিকনির্দেশনা প্রদান করেছেন৷
নবি-রাসুলগণের প্রতি এরূপ বিশ্বাস রাখা ইমানের অন্যতম গুরুত্বপূর্ণ বিষয় ।

৫. আখিরাতে বিশ্বাস

আখিরাত হলো পরকাল । আখিরাতের জীবন চিরস্থায়ী । এ জীবনের শুরু আছে কিন্তু শেষ নেই । সেখানে
মানুষকে দুনিয়ার জীবনের সকল কাজকর্মের হিসাব দিতে হবে । কবর, হাশর, মিযান, সিরাত, জান্নাত,
জাহান্নাম ইত্যাদি আখিরাত জীবনের এক একটি পর্যায় । দুনিয়াতে ভালো কাজ করলে মানুষ জান্নাত লাভ
করবে । আর ইমান না আনলে, অসৎ কাজ করলে মানুষের স্থান হবে ভীষণ আযাবের স্থান জাহান্নাম ।

আখিরাতের প্রতি বিশ্বাস স্থাপন করা অপরিহার্য ।
৬. তকদিরে বিশ্বাস

তকদির অর্থ হলো নির্ধারিত পরিমাণ, ভাগ্য বা নিয়তি | আল্লাহ তায়ালা মানুষের তকদিরের নিয়ন্ত্রক | তিনিই
তকদিরের ভালোমন্দ নির্ধারণকারী । মানুষ যা চায় তা-ই সে করতে পারবে না । বরং মানুষ শুধু তার
কাজের জন্য চেষ্টা সাধনা করবে । অতঃপর ফলাফলের জন্য আল্লাহ তায়ালার উপর ভরসা করবে । যদি
চেষ্টা করার পরও কোনো কিছু না পায় তবে হতাশ হবে না । আর যদি পেয়ে যায় তবুও খুশিতে আত্মহারা
হবে না । বরং সবর (ধৈর্য) ধারণ করবে ও শোকর (কৃতজ্ঞতা) আদায় করবে | আর তকদিরের ভালোমন্দ
একমাত্র আল্লাহ তায়ালার হাতে, মনে প্রাণে এরপ বিশ্বাস স্থাপন করা অত্যন্ত গুরুত্বপূর্ণ বিষয় ।

২০১৮