আখলাক ১২৯

আল্লাহ তায়ালার নিকট তাকওয়ার মূল্য অত্যধিক | ধন-সম্পদ, শক্তি-ক্ষমতা, গাড়ি-বাড়ি থাকলেই
মানুষ আল্লাহ তায়ালার নিকট মর্যাদা লাভ করতে পারে না। বরং যে ব্যক্তি তাকওয়া অবলম্বন করতে
পারেন সেই আল্লাহ তায়ালার নিকট বেশি মর্যাদাবান । আল্লাহ তায়ালা তকে ভালোবাসেন । আল্লাহ তায়ালা
স্বয়ং বলেছেন-

০98388040৬1
অর্থ : “নিশ্চয়ই আল্লাহ মুত্তাকিদের ভালোবাসেন ।” (সূরা আত্‌ তাওবা, আয়াত ৪)

পার্থিব জীবনে মুস্তাকিগণ আল্লাহ তায়ালার বহু নিয়ামত লাভ করে থাকেন । আল্লাহ তায়ালা তাকওয়াবানদের
সর্বদা সাহায্য করেন । বিপদাপদ থেকে উদ্ধার করেন ও বরকতময় রিঘিক দান করেন | আল্লাহ তায়ালা
বলেন, “যে কেউ আল্লাহকে ভয় করে আল্লাহ তার পথ করে দেবেন এবং তাকে তার ধারণাতীত উৎস
থেকে রিিক দান করবেন ।” (সূরা আত্-তালাক, আয়াত ২-৩)

পরকালেও তাকওয়াবানদের জন্য রয়েছে মহাপুরস্কার ৷ আল্লাহ তায়ালা শেষ বিচারের দিন মুত্তাকিদের সকল
পাপ ক্ষমা করে দেবেন এবং মহাসফলতা দান করবেন । আল-কুরআনে আল্লাহ তায়ালা বলেন, “হে
মুমিনগণ! যদি তোমরা তাকওয়া অবলম্বন কর (আল্লাহকে ভয় কর) তবে আল্লাহ তোমাদের ন্যায়-
অন্যায় পার্থক্য করার শক্তি দেবেন, তোমাদের পাপ মোচন করবেন এবং তোমাদের ক্ষমা করবেন । আর
আল্লাহ অতিশয় মঙ্গলময় ।” (সূরা আল-আনফাল, আয়াত ২৯)

আল্লাহ তায়ালা আরও বলেন, 01558582501
অর্থ : “নিশ্চয়ই মুত্তাকিগণের জন্য রয়েছে সফলতা ।” (সূরা আনৃ-নাবা, আয়াত ৩১)

প্রকৃতপক্ষে তাকওয়া মানব চরিত্রের সর্বাধিক গুরুত্বপূর্ণ স্বভাব এর মাধ্যমে মানুষ সম্মান, মর্যাদা ও
সফলতা লাভ করে ।

নৈতিক জীবনে তাকওয়ার প্রভাব

নৈতিক জীবন গঠনে ও নীতি-নৈতিকতা রক্ষায় তাকওয়ার প্রভাব অনন্বীকার্য ৷ তাকওয়া সকল সৎগুণের মূল ।
ইসলামি নৈতিকতার মূল ভিত্তি হলো তাকওয়া । তাকওয়া মানুষকে মানবিক ও নৈতিক গুণাবলিতে উদ্বুদ্ধ
করে। হারাম বর্জন করতে এবং হালাল গ্রহণ করতে প্রেরণা যোগায় । মুত্তাকি ব্যক্তি সদাসর্বদা আল্লাহ্‌
তায়ালাকে স্মরণ করেন । আল্লাহ তায়ালা সবকিছু দেখেন, শোনেন, জানেন, এ বিশ্বাস পোষণ করেন ।
ফলে তিনি কোনোরূপ অন্যায় ও অনৈতিক কাজ করতে পারেন না । কোনোরূপ অশ্লীল ও অশালীন কথা,
কাজ ও চিন্তাভাবনা করতে পারেন না । কেননা তিনি দৃঢ়ভাবে বিশ্বাস করেন যে, পাপ যত গোপনেই করা
হোক না কেন, আল্লাহ তায়ালা তা দেখেন ও জানেন । কোনোভাবেই আল্লাহ তায়ালাকে ফাঁকি দেওয়া
সম্ভব নয় । ফলে তাকওয়াবান ব্যক্তি সকল কাজেই নীতি-নৈতিকতা অবলম্বন করেন এবং অনৈতিকতা ও
অশ্লীলতা পরিহার করেন ।

ফর্মা-১৭, ইসলাম ও নৈতিক শিক্ষা, ৯ম-১০ শ্রেণি