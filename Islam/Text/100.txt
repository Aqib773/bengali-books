১৮৪ ইসলাম ও নৈতিক শিক্ষা

করলেন যে, আপনি যে দাওয়াত দিচ্ছেন তা কি সত্য? মহানবি (স.) বললেন, হ্যা ৷ তখন হযরত উমর
(ো.) বললেন- তাহলে আর গোপন নয়, এখন থেকে আমরা প্রকাশ্যে কাবা ঘরের সামনে সালাত আদায়
করব । মহানবি অত্যন্ত খুশি হয়ে তাঁকে 'ফারুক' (সত্য ও মিথ্যার পার্থক্যকারী) উপাধি দিলেন । তিনি
নবুয়তের ষষ্ঠ বছরে ৩৩ বছর বয়সে ইসলাম গ্রহণ করেন ।

হযরত উমর ফারুক (রা.) ইসলামের জন্য নিবেদিতপ্রাণ ছিলেন | তিনি ইসলামের প্রচার ও প্রসারের জন্য
স্বীয় ধন-সম্পদ অকাতরে ব্যয় করেন। তাবুক অভিযানে হযরত উমর ফারুক (রা.) তাঁর সমুদয় সম্পদের
অর্ধেক আল্লাহর রাস্তায় দান করে দেন। হযরত উমর ফারুক (রা.)-এর ন্যায় সাহসী হয়ে আমরাও সত্য
পথে চলব ও সত্য কথা বলব ।

ন্যায় বিচারক

হযরত উমর ফারুক (রা.) ছিলেন ন্যায় ও ইনসাফের এক মূর্ত প্রতীক । আইনের চোখে তিনি ধনী-গরিব,
উচু-নিচু,আপন-পরের মধ্যে কোনো ভেদাভেদ করতেন না । মদ্যপানের অপরাধে স্বীয় পুত্র আবু শাহমাকে
তিনি অত্যন্ত কঠোর শাস্তি দিয়েছিলেন । হযরত উমর (রো.) ছিলেন গণতন্ত্রমনা । রাষ্ট্রের গুরুত্তপূর্ণ কাজে
তিনি সাহাবিদের সঙ্গে পরামর্শ করতেন এবং তাদের মতামতের প্রতি গুরুত্বারোপ করতেন ।

চরিত্র

হযরত উমর ফারুক (রা.) ৬৩৪ খষ্টাব্দে খিলাফতের দায়িত্ব গ্রহণের পর তীর মানবীয় গুণটি আরও উজ্জ্বল
হয়ে উঠে। তিনি সত্য ও অসত্যের বিষয়ে অত্যন্ত সজাগ থাকতেন | তিনি রাষ্ট্রের সকল অধিবাসীর খৌজ-
খবর রাখার জন্য পুলিশ বিভাগ ও গোয়েন্দা বিভাগ প্রতিষ্ঠা করেন । সেনাবাহিনীকে সুশৃঙ্খল করার জন্য
প্রতি চার মাস পর বাধ্যতামূলক ছুটির ব্যবস্থা করেন । কৃষি কাজের উন্নয়নে খাল খননের ব্যবস্থা করেন।
জনসাধারণের অবস্থা স্বচক্ষে দেখার জন্য তিনি রাতের অন্ধকারে পাড়া-মহল্লায় ঘুরে বেড়াতেন। ক্ষুধার্ত
শিশুর কান্নার আওয়াজ শুনে নিজ কীধে করে আটার বস্তা নিয়ে তিনি তীবুতে দিয়ে আসেন | স্থীয় স্ত্রী উম্মে
কুলসুমকে, প্রসব বেদনায় কাতর এক বেদুইনের স্ত্রীকে সাহায্য করার জন্য তার ঘরে নিয়ে যান। পৃথিবীর
রাজা বাদশাহদের ইতিহাস পর্যালোচনা করলে এমন প্রজাবৎসল শাসক আর খুঁজে পাওয়া যাবে না।

মানব দরদি হযরত উমর ফারুক (রা.) ছিলেন সাম্য ও মানবতাবোধের মহান আদর্শ । জুমুআর
সময় তিনি জনসাধারণের জন্য শাসকের বিরুদ্ধে অভিযোগ করার ব্যবস্থা করেন ৷ এরই পরিপ্রেক্ষিতে এক
লোক স্বয়ং তার বিরুদ্ধে অভিযোগ করল যে, বাইতুলমাল থেকে প্রাপ্ত কাপড় দিয়ে কারও পুরো একটি
জামা হয়নি ৷ অথচ খলিফার গায়ে সে কাপড়ের একটি পুরো জামা দেখা যাচ্ছে । খলিফা অতিরিক্ত কাপড়
কোথায় পেলেন? খলিফার পক্ষ থেকে তার পুত্র আব্দুল্লাহ (রা.) উত্তর দিলেন যে, আমি আমার অংশটুকু
আমার আব্বাকে দিয়ে দিয়েছি, এতে তীর পুরো জামা হয়েছে ।

আমাদের দেশেও যদি শাসনকার্ষে জবাবদিহি নিশ্চিত করা যায় তাহলে আমাদের শাসনকাজে নিয়োজিত
ব্যক্তিগণও হযরত উমরের মতো ন্যায়পরায়ণ হবেন ।

কাজ : শিক্ষার্থীরা শ্রেণিকক্ষে নিরপেক্ষতা ও ন্যায়পরায়ণতায় হযরত উমরের অবস্থানের উপর দশটি বাক্য তৈরি
করবে।

 

 

 

 

২০১৮