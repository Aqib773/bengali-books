১৩৬ ইসলাম ও নৈতিক শিক্ষা

অর্থ : “নিশ্চয়ই আল্লাহ তায়ালা খিয়ানতকারীদের পছন্দ করেন না ।” সূরা আল-আনফাল, আয়াত ৫৮)

খিয়ানত মানুষের পার্থিব জীবনেও বিপর্যয় ডেকে আনে । মহানবি (স.) বলেছেন, “আমানতদারি সচ্ছলতা
ও খিয়ানত দারিদ্র্য ডেকে আনে ।” (মুসনাদে শিহাব আল-কাযায়ি)

খিয়ানতকারী মানুষের আস্থা ও বিশ্বাস ভঙ্গ করে । লোকেরা তাকে ঘৃণা করে । এড়িয়ে চলে । তার সাথে ব্যবসায়-
বাণিজ্য, লেনদেন করতে আগ্রহী হয় না । ফলে খিয়ানতকারী আর্থিকভাবেও বিপর্যস্ত হয়ে পড়ে ।

আমানতের ক্ষেত্র

কারও নিকট কোনো দ্রব্য বা জিনিস গচ্ছিত রাখা হলে তা অবশ্যই যথাযথভাবে সংরক্ষণ করতে হবে ।
গচ্ছিত দ্রব্যে কোনোরূপ পরিবর্তন করা যাবে না । তা নিজ কাজে ব্যবহার করা যাবে না । বরং প্রকৃত মালিক
যখন চাইবে তখনই তা ফিরিয়ে দিতে হবে । এটাই আমানতের ইসলামি নীতি ও পদ্ধতি ।

আমানতের ক্ষেত্র অত্যন্ত ব্যাপক । শুধু ধনসম্পদই আমানত নয়, বরং কথা, কাজ, মান-সম্মানও আমানত
হতে পারে | মহানবি (স.) বলেছেন, “যখন কোনো লোক কথা বলে প্রস্থান করে, তখন সে কথাও এক
প্রকার আমানত স্বরূপ ।” আবু দাউদ)

অর্থাৎ কেউ বিশ্বাস করে কোনো কথা বললে এবং তা গোপন রাখতে বললে সে কথাও আমানত স্বরূপ ।
সে কথা অন্যের নিকট বলে ফেললে আমানতের খিয়ানত করা হয় ।

ইসলামে মানুষের প্রতিটি দায়িত্ব ও কর্তব্ই আমানত স্বরূপ । ব্যক্তিগত কাজের পাশাপাশি মানুষকে আরও
বহু দায়িত্ব পালন করতে হয় । মানুষের এসব পারিবারিক, সামাজিক, রাজনৈতিক, জাতীয়, আন্তর্জাতিক
দায়িত্ব আমানত হিসেবে গণ্য ৷ নিমে আমানতের কতিপয় ক্ষেত্র উল্লেখ করা হলো-

১. মাতাপিতার নিকট সন্তান আমানত স্বরূপ | সন্তানকে সুষ্ঠূভাবে প্রতিপালন করা, তাদের সুশিক্ষা দিয়ে
বড় করে তোলা তাদের দায়িত্ব ।

২. সন্তানের নিকট মাতাপিতা আমানত । মাতাপিতার আনুগত্য করা, তাদের সেবা করা সন্তানের কর্তব্য ও
আমানত ।

৩. শিক্ষকের নিকট ছাত্র-ছাত্রী আমানত | তাদের সুশিক্ষা দেওয়া আমানত স্বরূপ |

৪. ছাত্রছাত্রীদের নিকট বিদ্যালয়ের সব আসবাবপত্র আমানত । এগুলোর যথাযথ রক্ষণাবেক্ষণ করা তাদের
কর্তব্য | শিক্ষকদের সম্মান করা, সুন্দরভাবে পড়াশুনা করা ইত্যাদিও শিক্ষার্থীদের নিকট আমানত স্বরূপ ।

৫. কোনো প্রতিষ্ঠানের কর্মকর্তা কর্মচারীদের নিকট এ প্রতিষ্ঠান আমানত স্বরূপ । এ প্রতিষ্ঠানের সবকিছু
রক্ষণাবেক্ষণ করা তাদের কর্তব্য ।

৬. সরকারের নিকট রাষ্ট্রের সকল সম্পদ ও জনগণের অধিকার আমানত স্বরূপ ৷ এগুলোর সুষ্ঠু ব্যবহার
না করা খিয়ানত হিসেবে গণ্য |

৭. জনগণের নিকট রাষ্ট্র আমানত স্বরূপ | রাষ্ট্রের স্বাধীনতা রক্ষা করা, জাতীয় উন্নয়নের চেষ্টা করা জনগণের
কর্তব্য । রাষ্ত্রীয় সম্পদের অপচয় করা খিয়ানত হিসেবে গণ্য ।

২০১৮