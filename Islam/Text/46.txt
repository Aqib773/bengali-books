আকাইদ ও নৈতিক জীবন পাঠ-৪ ৯
তাওহিদ
পরিচয়

তাওহিদ শব্দের অর্থ একত্ববাদ ৷ ইসলামি শরিয়তের পরিভাষায় আল্লাহ তায়ালাকে এক ও অদ্ধিতীয়
হিসেবে স্বীকার করে নেওয়াকে তাওহিদ বলা হয় ।

তাওহিদের মূল কথা হলো- আল্লাহ তায়ালা এক ও অদ্বিতীয় । তিনি তার সত্তা ও গুণাবলিতে অদ্বিতীয় ।
তিনিই প্রশংসা ও ইবাদতের একমাত্র মালিক | তার তুলনীয় কেউ নেই। আল্লাহ তায়ালা বলেন-

৮৯৫৮ ২৪৮ ০
অর্থ: “কোনো কিছুই তীর সদৃশ নয় ।” (সূরা আশৃ-শুরা, আয়াত ১১)
আল্লাহ তায়ালাকে সৃষ্টিকর্তা, পালনকর্তা, রিযিকদাতা ও ইবাদতের যোগ্য এক ও অদ্বিতীয় সত্তা হিসেবে বিশ্বাসের
নামই তাওহিদ।
তাওহিদের গুরুত্ব
ইমানের সর্বপ্রথম ও সর্বপ্রধান বিষয় হলো তাওহিদ । অর্থাৎ মুমিন বা মুসলিম হতে হলে একজন মানুষকে
সর্বপ্রথম আল্লাহ তায়ালার একত্ৃবাদে বিশ্বাস করতে হবে । তাওহিদে বিশ্বাস ব্যতীত কোনো ব্যক্তিই ইমান
বা ইসলামে প্রবেশ করতে পারে না । ইসলামের সকল শিক্ষা ও আদর্শই তাওহিদের উপর প্রতিষ্ঠিত ।
দুনিয়াতে যত নবি-রাসুল এসেছেন সকলেই তাওহিদের দাওয়াত দিয়েছেন । সকলের দাওয়াতের মূলকথা ছিল-
-40৯12)র্ড লা ইলাহা ইন্সাল্লাহ বা আল্লাহ ব্যতীত কোনো ইলাহ নেই। তাওহিদের শিক্ষা প্রতিষ্ঠার
জন্য নবি-রাসুলগণ আজীবন সংগ্রাম করেছেন । হযরত ইবরাহিম (আ.) অগ্নিকুণ্ডে নিক্ষিপ্ত হয়েছেন ।
আমাদের প্রিয়নবি (স.) মক্কা থেকে মদিনায় হিজরত করেছেন । বস্তুত, তাওহিদই হলো ইমানের মূল ।
ইসলামে এর গুরুত্ব অপরিসীম ।

তাওহিদের প্রভাব

তাওহিদ হলো আল্লাহ তায়ালার একত্ববাদে বিশ্বাস । মানব জীবনে এ বিশ্বাসের প্রভাব অত্যন্ত ব্যাপক।
তাওহিদে বিশ্বাস মানুষকে কৃতজ্ঞতা প্রকাশের সুযোগ করে দেয় । কেননা আল্লাহ তায়ালাই আমাদের
একমাত্র সৃষ্টিকর্তা ও পালনকর্তা ৷ তাওহিদে বিশ্বাসের মাধ্যমে মানুষ এ সত্যকে স্বীকার করে নেয়।
মানুষ এর দ্বারা আল্লাহ তায়ালার কৃতজ্ঞতা আদায় করে ।

তাওহিদে বিশ্বাস মানুষকে আত্মসচেতন ও আত্মমর্যাদাবান করে । মানুষ আল্লাহ তায়ালা ব্যতীত অন্য
কারও নিকট মাথা নত করে না। ফলে জগতের সকল সৃষ্টির উপর মানুষের মর্যাদা প্রতিষ্ঠিত হয় । মানুষ
আশরাফুল মাখলুকাত বা সৃষ্টির সেরা জীব হিসেবে মর্যাদা লাভ করে ।

সৎ্চরিব্রবান হওয়ার ক্ষেত্রেও মানবজীবনে তাওহিদের প্রভাব অপরিসীম । মানুষ আল্লাহ তায়ালার গুণাবলি
ও পরিচয় লাভ করে এবং সেসব গুণে গুণাস্থিত হওয়ার অনুশীলন করে । মানব সমাজে এঁক্য ও ভ্রাতৃত্ব
প্রতিষ্ঠায়ও তাওহিদ গুরুত্বপূর্ণ ভূমিকা পালন করে । কেননা তাওহিদে বিশ্বাস মানব সমাজে এ ধারণা
প্রতিষ্ঠা করে যে, সকল মানুষই আল্লাহর বান্দা ও সমান মর্ধাদার অধিকারী । এভাবে মানুষের মধ্যে এক্যের
চেতনা জাগ্রত হয় ।

তাওহিদে বিশ্বীস মানুষকে ইবাদত ও সৎকর্মে উৎসাহিত করে । আল্লাহ তায়ালার সন্তুষ্টি লাভের জন্য
মানুষ সৎকর্মে ব্রতী হয় । অসৎ ও অশ্লীল কাজ থেকে বিরত থাকে । ফলে মানব সমাজে শাস্তি ও শৃঙ্খলা
প্রতিষ্ঠিত হয় ।

ফর্মা-২, ইসলাম ও নৈতিক শিক্ষা, ৯ম-১০ শ্রেণি