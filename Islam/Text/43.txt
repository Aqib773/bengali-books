১৩২ ইসলাম ও নৈতিক শিক্ষা

গুরুত্‌

সত্যবাদিতা একটি মহৎ গুণ । মানবজীবনে এর গুরুত্ব অপরিসীম | কথা-বার্তা, কাজ-কর্ম ও আচার-
আচরণে সত্যবাদিতা ও সততা অবলম্বন করলে মানুষ দুনিয়া ও আখিরাতে সফলতা লাভ করতে পারে । সদা
সর্বদা সত্য, সুন্দর ও সঠিক কথা বলা আল্লাহ তায়ালার নির্দেশ । তিনি বলেন,

পা রী ঞ বেলার, ,% র্ন্পে
০16১০১1/854॥1%6144 5৪৫
অর্থ : “হে ইমানদারগণ, তোমরা আল্লাহকে ভয় কর ও সঠিক কথা বলো ।” (সুরা আল-আহ্যাব, আয়াত ৭০)

মহান আল্লাহতে বিশ্বাসী মুমিনগণের একটি অন্যতম নিদর্শন হলো তারা সত্যবাদী । জীবনের সর্বাবস্থায় তারা
সততা ও সত্যবাদিতার চর্চা করেন । শুধু নিজে নিজে সত্য বলার চর্চা করলেই হবে না বরং সত্যবাদীদের
সাথে সুসম্পর্ক থাকতে হবে । এতে সমাজে সার্বিকভাবে সত্য প্রতিষ্ঠিত হয় । এ সম্পর্কে আল্লাহ তায়ালা
বলেছেন, “হে মুমিনগণ! তোমরা আল্লাহকে ভয় কর ও সত্যবাদীদের সাথি হও ।” (সূরা আত-তওবা,
আয়াত ১১৯)

প্রকৃত মুমিন অবশ্যই সত্যবাদী হবেন । আমাদের প্রিয়নবি (স.) ছিলেন সত্যবাদিতার মূর্ত প্রতীক ।
জীবনের প্রতিটি মুহূর্তে তিনি সততা ও সত্যবাদিতার চর্চা করেছেন । তীর সাথি হযরত আবূ বকর (রা.) ও
ছিলেন অত্যন্ত সত্যবাদী | তাই হযরত আবু বকর (রা.)-কে বলা হয় সিদ্দিক ।

যে ব্যক্তি সত্য কথা বলে তাকে সবাই ভালোবাসে, বিশ্বাস করে । পক্ষান্তরে যে ব্যক্তি মিথ্যাবাদী তাকে কেউ
ভালোবাসে না, সম্মান করে না। বরং সকলেই তাকে ঘৃণা করে। কেননা মিথ্যা বলা মহাপাপ । এটি
সকল পাপের মূল । মিথ্যাবাদীর উপর আল্লাহ তায়ালা চরম অসন্তুষ্ট ।

প্রভাব ও পরিণতি

মানবজীবনে সত্যবাদিতার প্রভাব সীমাহীন । সত্যবাদিতা মানুষকে নৈতিক চরিত্র গঠনে সাহায্য করে।
পাপ ও অশালীন কাজ থেকে রক্ষা করে । সত্যবাদী ব্যক্তি কোনোরূপ অন্যায় ও অত্যাচার করতে পারে
না। একটি হাদিসে আমরা এর প্রমাণ পাই। হাদিসে বর্ণিত হয়েছে, একদা জনৈক ব্যক্তি মহানবি (স.)-এর
নিকট এসে বলল, “আমি চুরি করি, মিথ্যা বলি এবং আরও অনেক খারাপ কাজ করি । সবগুলো খারাপ কাজ
একসঙ্গে ত্যাগ করা আমার দ্বারা সম্ভব নয় । আপনি আমাকে যেকোনো একটি খারাপ কাজ ত্যাগ করতে
নির্দেশ দিন । মহানবি সে.) বললেন, “তুমি মিথ্যা বলা ছেড়ে দাও ।” লোকটি বলল, এ তো খুব সহজ
কাজ | মহানবি (স.)-এর কথামতো লোকটি মিথ্যা বলা ছেড়ে দিল পরে দেখা গেল যে, মিথ্যা বলা ত্যাগ
করায় তার পক্ষে আর কোনো খারাপ কাজ করা সম্ভব হলো না। সে সবগুলো খারাপ কাজ ছেড়ে দিল ।
কেননা সে ভাবল, কেউ তাকে অপরাধের কথা জিজ্ঞেস করলে সে মিথ্যা বলতে পারবে না । বরং স্বীকার
করতে হবে । এতে সে লঙ্জিত হবে ও শাস্তি ভোগ করবে | এভাবে শুধু মিথ্যা ত্যাগ করায় লোকটি সকল
খারাপ কাজ থেকে মুক্তি পেল । সত্যবাদিতা এভাবেই মানুষকে উত্তম চরিত্রের অধিকারী হতে সাহায্য করে ।

সত্যবাদিতার পরিণতি হলো সফলতা ও মুক্তি । যেমন বলা হয়,

২০১৮