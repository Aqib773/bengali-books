১৭৪ ইসলাম ও নৈতিক শিক্ষা

 খুলাফায়ে রাশেদিনের চরিত্রে প্রন্ষুটিত গুণাবলি : মানবসেবা, দানশীলতা, উদারতা, জ্ঞানচর্চা,
প্রজাবাৎসল্য, ন্যায়বিচার ও সুশাসন সম্পর্কে বর্ণনা করতে পারব;

৬ মুসলিম মনীষীগণের চরিত্রে প্রক্ুটিত গুণাবলি : সমাজসেবা, সাম্য, গণতান্ত্রিক চেতনা, ভ্রাতৃত্ববোধ,
সহমর্মিতা, সৌহার্দ, বিশ্বস্ততা, ত্যাগ ও ক্ষমা, দেশপ্রেম, পরোপকারিতা ও শিক্ষাবিস্তারে অবদান সম্পর্কে
বর্ণনা করতে পারব;

৬ জ্ঞান-বিজ্ঞান ও প্রযুক্তির ক্ষেত্রে বিশেষত চিকিৎসা, রসায়ন, ভূগোল ও গণিত শাস্ত্রে মুসলমানদের
অবদান বর্ণনা করতে পারব ।

পাঠ ১

মহানবি হযরত মুহাম্মদ (স.)-এর সমকালীন সামাজিক ও সাংস্কৃতিক অবস্থা

মানুষকে সঠিক পথ প্রদর্শনের জন্য আল্লাহ তায়ালার প্রেরিত নবি ও রাসুলগণের মধ্যে মহানবি হযরত
মুহাম্মদ (স.) হলেন সর্বশেষ ও সর্বশ্রেষ্ঠ রাসুল । তার আবির্ভাবের পূর্বে আরবের মানুষ চরম বর্বরতা ও
অজ্ঞতার মাঝে ডুবে ছিল৷ তাদের সামাজিক, সাংস্কৃতিক, রাজনৈতিক, ধর্মীয় ও অর্থনৈতিক অবস্থা ছিল
চরমভাবে অধঃপতিত | তারা অসংখ্য মূর্তি তৈরি করত এবং মূর্তির পুজা করত | গোত্রের ভিন্নতার পাশাপাশি
তাদের মূর্তিও ভিন্ন ভিন্ন ছিল । তারা পবিত্র কাবাঘরে ৩৬০টি মূর্তি স্থাপন করেছিল । কালের এই চরম
অবক্ষয়ের কারণে একজন পপ্রদর্শক হিসেবে আল্লাহ তায়ালা পৃথিবীর ইতিহাসে সর্বশ্রেষ্ঠ মানব মহানবি
হযরত মুহাম্মদ (স.)-কে প্রেরণ করেন । আল্লাহ তার নিকট মহাগ্রন্থ আল-কুরআন অবতীর্ণ করেন । মহানবি
(স.) মানুষকে মুক্তির পথ প্রদর্শন করেন ।

সামাজিক অবস্থা

মহানবি (স.)-এর আবির্ভাবের পূর্বে আরব সমাজের লোকেরা নবি ও রাসুল এর শিক্ষা ভুলে অসামাজিক
কার্যকলাপে লিপ্ত হয়ে পড়েছিল । তাদের আচার ব্যবহার ও চালচলন ছিল বর্বর ও মানবতাবিরোধী । তাই
সে যুগকে “আইয়্যামে জাহিলিয়্যা” বা অজ্ঞতার যুগ বলা হয়। সুষ্ঠু ও সুন্দর সামাজিক ব্যবস্থা সম্পর্কে
তাদের কোনো ধারণাই ছিল না । মানুষের জান, মাল, ইজ্জতের কোনো নিরাপত্তা ছিল না। নরহত্যা,
ঘুষ, ব্যভিচার ছিল তখনকার প্রচলিত ব্যাপার | তশকালীন সমাজে নারীর কোনো মর্ধাদা ছিল না । নারীদের
সামাজিক জীব মনে করা হতো না; বরং দাসী হিসেবে তাদের বিক্রি করা হতো, ভোগ বিলাসের বস্তু মনে
করা হতো । যার বর্ণনা পবিত্র কুরআনে সুস্পষ্টভাবে এসেছে । আল্লাহ তায়ালা বলেন, “তাদের কাউকে
যখন কন্যা সন্তানের (ভূমিষ্ঠ হওয়ার) সুসংবাদ দেওয়া হয় তখন তাদের মুখমন্ডল কালো হয়ে যায় এবং সে
অসহনীয় মনস্তাপে ক্রিষ্ট হয়। তাকে যে সংবাদ দেওয়া হয়, তার গ্লানি হেতু সে নিজ সম্প্রদায় থেকে
আত্মগোপন করে । সে চিন্তা করে হীনতা সত্তেও সে তাকে রেখে দেবে, না মাটিতে পুঁতে ফেলবে । সাবধান!
তারা যা সিদ্ধান্ত করে তা খুবই নিকৃষ্ট 1” সূরা আন্-নাহল, আয়াত ৫৮-৫৯)

এক কথায় অপরাধের এমন কোনো দিক ছিল না যা তারা করত না।

২০১৮