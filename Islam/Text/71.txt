২০১৮

আখলাক ১৫৭

আমর বিল মারুফ ও নাহি আনিল মুনকার ত্যাগের পরিণতি

সৎকাজের আদেশ ও অসৎকাজে নিষেধ করা আবশ্যকীয় কর্তব্য | এ কর্তব্যে অবহেলা করার পরিণতি অত্যন্ত
ভয়াবহ শাস্তি । আল্লাহ তায়ালা দুনিয়াতেই এ জন্য শাস্তি প্রদান করেন। আর পরকালে এরূপ
ব্যক্তিদের জন্য রয়েছে যন্ত্রণাদায়ক আযাব | আল্লাহ তায়ালা বলেন, “বনি ইসরাইলের মধ্যে যারা কুফরি
করেছে তাদেরকে দাউদ (আ.) ও ঈসা ইবনে মারইয়ামের মুখ দিয়ে অভিশাপ দেওয়া হয়েছে । কেননা
তারা বিদ্রোহী হয়ে উঠেছিল ও অত্যন্ত বাড়াবাড়ি করেছিল। তারা পরস্পরকে মন্দকাজ থেকে বিরত
রাখত না। বন্তত অত্যন্ত জঘন্য কর্মনীতিই তারা অবলম্বন করেছিল ।” (সূরা আল-মায়িদা, আয়াত ৭৮-৭৯)

মহানবি (স.) বলেছেন, “লোকেরা যখন কোনো অত্যাচারীকে (অত্যাচার করতে) দেখে, কিন্তু তারা তার
হাত ধরে না (প্রতিরোধ করে না) এরূপ লোকদের উপর অচিরেই আল্লাহ শাস্তি পাঠাবেন ।” (তিরমিযি)

অন্য হাদিসে রাসুলুল্লাহ (স.) বলেছেন, “সেই সত্তার শপথ যার হাতে আমার প্রাণ ৷ তোমরা অবশ্যই সৎকাজের
আদেশ দেবে ও অসৎকাজে নিষেধ করবে । অন্যথায় অচিরেই আল্লাহ তোমাদের শাস্তি দেবেন। তখন
তোমরা দোয়া করবে কিন্তু তা কবুল করা হবে না ।” (তিরমিযি)

প্রকৃতপক্ষে, আমর বিল মারুফ ও নাহি আনিল মুনকার মানব জীবনের অপরিহার্য কাজ । দুনিয়া ও আখিরাতের
সফলতা এর উপরই নির্ভরশীল । তবে অন্যকে সৎকাজের আদেশ দান ও অসতকাজে নিষেধ করে বসে
থাকলে চলবে না । বরং নিজেও তদনুযায়ী আমল করতে হবে । কেননা নিজে আমল না করে অন্যকে
আদেশ দিলে পরকালে ভীষণ শাস্তির সম্মুখীন হতে হবে । মহানবি (স.) বলেছেন, “কিয়ামতের দিন এক
ব্যক্তিকে নিয়ে আসা হবে । অতঃপর তাকে জাহান্নামে নিক্ষেপ করা হবে । এতে তার নাড়িভুঁড়ি বের হয়ে
আসবে | সে এটা নিয়ে চারপাশে চক্কর দিতে থাকবে যেমনভাবে গাধা চক্রের মধ্যে ঘুরে থাকে । তখন
জাহান্নামিরা তার চারপাশে সমবেত হবে এবং জিজ্ঞাসা করবে, হে অমুক! তোমার এ অবস্থা কেন? তুমি কি
সৎকাজের আদেশ দিতে না এবং অসৎকাজে নিষেধ করতে না? উত্তরে সে বলবে, হ্যা আমি সৎকাজের
আদেশ দিতাম, কিন্তু নিজে তা করতাম না । আর অন্যদের খারাপ কাজ থেকে নিষেধ করতাম, কিন্তু নিজে
তা থেকে বিরত থাকতাম না ।” (বুখারি ও মুসলিম)

অতএব, আমরা নিজেরা সৎকাজ করব ও অসতকাজ থেকে বিরত থাকব । অতঃপর নিজ পরিবার-পরিজন,
বন্ধু-বান্ধব, সহপাঠী, প্রতিবেশী, সকলকে সকাজে উৎসাহিত করব । সৎকাজে সাহায্য-সহযোগিতা করব ।
আর অসৎকাজ থেকে তাদের বিরত রাখতে চেষ্টা করব । আমাদের সমাজে প্রচলিত অন্যায়, অসত্য ও
অশ্লীলতার বিরুদ্ধে প্রতিরোধ গড়ে তুলব | সকলে মিলে সকল অন্যায় ও অত্যাচার দূর করে সুন্দর ও
শান্তিময় সমাজ গঠনে সচেষ্ট হব ।

 

কাজ: শিক্ষার্থীরা সৎকাজের আদেশ ও অসতকাজের নিষেধ সম্পর্কে ১৫টি বাক্য খাতায় লিখে শিক্ষককে দেখাবে ।