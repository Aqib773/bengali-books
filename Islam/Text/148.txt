দ্বিতীয় অধ্যায়

ইসলাম শুধু একটি ধর্মই নয়, বরং এটি একটি পূর্ণাঙ্গ জীবনব্যবস্থা ৷ এটি সর্বজনীন ও সর্বকালীন বিধি-বিধানের
সমষ্টি | বিশ্বাসগত বিষয়গুলোর পাশাপাশি মানবজীবনের আচরণগত সমস্ত দিকও ইসলামে আলোচনা
করা হয়েছে। আল্লাহ তায়ালা মানবজাতির সার্বিক কল্যাণের জন্য নানা বিধি-বিধান ও আচার-আচরণগত
দিকনির্দেশনা প্রদান করেছেন। মহান আল্লাহ প্রদত্ত এসব বিধি-বিধানকেই শরিয়ত বলা হয়। আল্লাহ
তায়ালা ও মহানবি হযরত মুহাম্মদ (স.)-এর আদেশ-নিষেধ মেনে চলা, সকল কাজে তাদের আনুগত্য
করা, শরিয়তের অন্যতম দাবি । এগুলোর পরিপূর্ণ আনুগত্য ও অনুসরণের মাধ্যমে দুনিয়া ও আখিরাতের
সার্বিক সফলতা লাভ করা যায় । এ অধ্যায়ে আমরা ইসলামি শরিয়তের পরিচয় ও গুরুত্ব সম্পর্কে জানব ।
পাশাপাশি শরিয়তের উৎসগুলো সম্পর্কে সংক্ষিপ্ত ধারণা লাভ করব ।

এ অধ্যায় পাঠ শেষে আমরা-

শরিয়ত ও শরিয়তের উৎসের ধারণা এবং প্রয়োজনীয়তা বর্ণনা করতে পারব;
কুরআন ও হাদিসের সংরক্ষণ ও সংকলনের সংক্ষিপ্ত ইতিহাস বর্ণনা করতে পারব;
মক্কি ও মাদানি সূরার সংখ্যা ও বৈশিষ্ট্য বর্ণনা করতে পারব;

কুরআন তিলাওয়াতের গুরুত্ব ও মাহাত্ম্য বর্ণনা করতে পারব;

নির্বাচিত সূরাগুলো শুদ্ধভাবে মুখস্থ বলতে পারব;

নির্বাচিত সূরাগ্ডলোর অর্থ ও পটভূমিসহ (শানে নুযুল) শিক্ষা বর্ণনা করতে পারব;
কুরআনের নির্বাচিত সূরাগ্ডলোর শিক্ষা নিজ জীবনে প্রয়োগে উদ্বুদ্ধ হব;

নির্বাচিত দশটি হাদিসের অর্থ ও শিক্ষা বর্ণনা করতে পারব;

ধৈর্য ও সহিষ্কুতা অর্জনের ক্ষেত্রে হাদিসের গুরুত্ত্ ব্যাখ্যা করতে পারব;

নির্বাচিত হাদিসসমূহের শিক্ষার আলোকে মানবিক ও নৈতিক মুল্যবোধসম্পন্ন জীবন গঠনে অনুপ্রাণিত হব;
ইজমা এর পরিচয় ও উৎপত্তি সম্পর্কে বর্ণনা করতে পারব;

কিয়াস এর ধরন বর্ণনা করতে পারব;
শরিয়তের বিভিন্ন পরিভাষা সম্পর্কে আলোচনা করতে পারব ।
পাঠ ১
শরিয়ত (85358)
পরিচয়

শরিয়ত আরবি শব্দ | এর অর্থ পথ, রাস্তা | এটি জীবনপদ্ধতি, আইন-কানুন, বিধি-বিধান অর্থেও ব্যবহৃত
হয়। ব্যাপক অর্থে শরিয়ত হলো এমন সুদৃঢ় ও সুস্পষ্ট পথ, যা অনুসরণ করলে মানুষ সুষ্ঠু ও সুন্দরভাবে নিজ
ফর্মা-৬, ইসলাম ও নৈতিক শিক্ষা, ৯ম-১০ শ্রেণি