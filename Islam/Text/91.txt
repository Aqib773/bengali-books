২০১৮

আদর্শ জীবনচরিত ১৭৫

সাংস্কৃতিক অবস্থা

জাহিলি যুগে আরবের অধিকাংশ লোক নিরক্ষর ও অশিক্ষিত থাকলেও সাহিত্যের প্রতি তাদের খুব অনুরাগ
ছিল । তাদের অনেকেই মুখে মুখে গীতিকবিতা চর্চা করত । তৎকালীন আরবে উকায মেলা নামে বাৎসরিক
একটি মেলা বসত । মেলায় তৎকালীন সময়ের প্রসিদ্ধ কবিগণ তাদের স্বরচিত কবিতা আবৃত্তি করত | যেসব
কবিতা সেরা বিবেচিত হতো তা সোনালি বর্ণে লিখে পবিত্র কাবার দেয়ালে ঝুলিয়ে দেওয়া হতো । আরবি
সাহিত্যের শ্রেষ্ঠ সম্পদ 'আস-সাবউল মুআল্লাকাত' (সাতটি ঝুলভ্ত গীতিকবিতা) জাহিলি যুগেই রচিত ।
কবিতা রচনার কারণে আরবরা জাহিলি যুগেই বিশ্বে খ্যাতি অর্জন করেছিল । তাদের কবিতা মানের দিক
থেকে ছিল খুব উন্নত । হযরত ইবনে আব্বাস (রো.) বলেন, “যখন তোমরা আল্লাহর কিতাবের কোনো
কিছু বুঝতে না পার তবে তার অর্থ আরবদের কবিতায় তালাশ কর । কারণ কবিতা তাদের জীবনালেখ্য 1”
(আল-মুফাচ্ছাল)

এতে বোঝা যায় প্রাটান আরবের সাংস্কৃতিক জীবনে অসংখ্য প্রবাদ-প্রবচন, নানা কিংবদন্তি ও মুখরোচক
কাহিনী এবং বাগ্মিতার প্রচলন ছিল, তবে তাদের সংস্কৃতি চর্চার প্রধান মাধ্যম ছিল কবিতা ।

পাঠ ২
মহানবি হযরত মুহাম্মদ (স.)-এর জন্ম, শৈশব ও কৈশোর

জন্ম ও শৈশব

আরব যখন চরম জাহিলিয়াতে নিমজ্জিত তখন আরবের কুরাইশ বংশে ৫৭০ খ্িষ্টাব্দে মহানবি হযরত মুহাম্মদ
€স.) এর জন্ম হয় । তার পিতার নাম আবুল্লাহ। দাদার নাম আব্দুল মুত্তালিব | মাতার নাম আমিনা । নানার
নাম ওয়াহাব | জন্মের পূর্বেই তার পিতা ইন্তিকাল করেন। দাদা আব্দুল মুত্তালিব তার নাম রাখেন
মুহাম্মদ ৷ আর তীর মাতা নাম রাখেন আহমাদ ।

জন্মের পর মহানবি হযরত মুহাম্মদ (স.) ধাত্রী মা হালিমার ঘরে লালিত-পালিত হন । হালিমা বনু সাদ
গোত্রের লোক ছিলেন । আর বনু সাদ গোত্র বিশুদ্ধ আরবিতে কথা বলত | ফলে মহানবি হযরত মুহাম্মদ
(স.)ও বিশুদ্ধ আরবি ভাষায় কথা বলতেন । শৈশবকাল থেকে মহানবি হযরত মুহাম্মদ (স.)-এর মাঝে ন্যায়
ও ইনসাফের নজির দেখা যায় । তিনি ধাত্রী হালিমার একটি স্তন পান করতেন অন্যটি তার দুধভাই আব্দুল্লাহর
জন্য রেখে দিতেন।

হালিমা মহানবি হযরত মুহাম্মদ (সে.)-কে পাচ বছর লালন-পালন করে তার মা আমিনার নিকট রেখে যান।
তার বয়স যখন ছয় বছর তখন তার মাতা ইন্তিকাল করেন । প্রিয়নবি সে.) অসহায় হয়ে পড়লে তার লালন-
পালনের দায়িত্ব নেন দাদা আব্দুল মুত্তালিব । আর আট বছর বয়সে তার দাদাও মারা যান । এরপর লালন-
পালনের দায়িত্ব নেন চাচা আবু তালিব ।