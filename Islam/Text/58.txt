আখলাক ১৪৫

রাসুলুল্লাহ (স.) স্ত্রীদের প্রতি ভালো ব্যবহারকারীদের উত্তম উম্মত হিসেবে বর্ণনা করেছেন । তিনি বলেন,
923

[০

অর্থ : “তোমাদের মধ্যে সেই উত্তম, যে তার স্ত্রীর নিকট উত্তম ।” (তিরমিযি)

অন্য একটি হাদিসে রাসুলুল্লাহ (স.) বলেছেন, “নিশ্চয়ই পূর্ণাঙ্গ ইমানের অধিকারী এঁ মুমিন ব্যক্তি যে
তাদের মধ্যে উত্তম চরিত্রের অধিকারী ও নিজ পরিবারের প্রতি অধিক সদয় ” (তিরমিযি)

বস্তুত নারীদের প্রতি উত্তম ব্যবহার করা মুমিনের নিদর্শন । নারীর প্রতি সম্মানবোধ না থাকলে ইমান পূর্ণ হয় না।

আমাদের প্রিয়নবি (স.) নারীদের শ্রদ্ধা করতেন, সম্মান করতেন এবং স্ত্রী ও মেয়েদের ভালোবাসতেন ।
একদা তিনি সাহাবিগণকে নিয়ে বসা ছিলেন । এ সময় হযরত হালিমা (রা.) তার নিকট আসলেন । হযরত
হালিমা ছিলেন মহানবি (স.)-এর দুধমাতা । নবি করিম (স.) তাকে দেখে দাঁড়িয়ে গেলেন । নিজ চাদর

বিছিয়ে দিয়ে তাকে বসতে দিলেন । তার কুশলাদি জিজ্ঞাসা করলেন । এভাবে প্রিয়নবি সে.) তীকে শ্রদ্ধা ও
সম্মান দেখালেন ।

কন্যা সন্তান প্রসঙ্গে নবি করিম (স.) বলেছেন, “যে ব্যক্তির কোনো কন্যা সন্তান থাকে আর সে তাকে জীবন্ত
কবর দেয় না, তাকে তুচ্ছ-তাচ্ছিল্য করে না, অন্য সন্তান অর্থাৎ ছেলে সন্তানকে কন্যা সন্তানের উপর প্রাধান্য
দেয় না, সে ব্যক্তি জান্নাতে প্রবেশ করবে ।” (আবু দাউদ)

অন্য একটি হাদিসে এসেছে, “একদা জনৈক সাহাবি রাসুলুল্লাহ সে.)-কে জিজ্ঞাসা করলেন, আমাদের উপর
স্ত্রীদের কী অধিকার রয়েছে? তিনি উত্তরে বললেন, তুমি যা খাবে তাদেরও তা-ই খাওয়াবে, যা পরিধান
করবে তাদেরও তা-ই পরিধান করাবে, তাদের মুখমণ্ডলে আঘাত করবে না, তাদের গালিগালাজ করবে না,
আর গৃহ ব্যতীত অন্য কোথাও তাদের বিচ্ছিন্ন রেখো না ।” (আবু দাউদ)

নারীর প্রতি সম্মানবোধ আখলাকে হামিদাহ-র অন্যতম । পূর্ণাঙ্গ নৈতিক ও মানবিক গুণাবলি অর্জনের জন্য এ
গুণ থাকা আবশ্যক | অন্তর থেকে নারীদের সম্মান করতে হবে, মায়া-মমতা-শ্রদ্ধা প্রদর্শন করতে হবে
এবং স্ত্রী ও মেয়েদের ভালোবাসতে হবে । পাশাপাশি নিজ আচরণ ও কাজকর্ম দ্বারাও এর প্রমাণ দিতে
হবে । নারীদের কোনোরূপ অত্যাচার করা যাবে না, ঠাট্টা-বিদ্ধিপ, তুচ্ছ-তাচ্ছিল্য করা যাবে না, ইভটিজিং
করা যাবে না, তারা মনে কষ্ট পায় বা তাদের সম্মানহানি হয় এরূপ কোনো কাজ করা যাবে না। বরং
সদাসর্বদা তাদের প্রাপ্য ও অধিকার আদায় করতে হবে। প্রয়োজনমতো তাদের সাহায্য-সহযোগিতা
করতে হবে । তাদের মেধা বিকাশের সুযোগ দিতে হবে । উন্নতি ও অগ্রগতির জন্য তাদের উৎসাহিত
ও অনুপ্রাণিত করতে হবে | এভাবে নারীদের প্রতি সম্মান প্রদর্শন করা যায়। এতে আল্লাহ তায়ালা সন্তুষ্ট
হন। তাহলে আমরা দুনিয়া ও আখিরাতে সফলতা লাভ করতে পারব ।

 

কাজ: শিক্ষার্থীরা নারীর প্রতি সম্মানবোধ বিষয়ে ১৫টি বাক্য সম্বলিত একটি পোস্টার বাড়িতে তৈরি করবে এবং
শ্রেণিকক্ষে প্রদর্শন করবে ।

 

 

 

ফর্মা-১৯, ইসলাম ও নৈতিক শিক্ষা, ৯ম-১০ শ্রেণি