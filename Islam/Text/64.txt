২০১৮

আখলাক ১৫১

আমাদের প্রিয়নবি সে.) সর্বদা পরিষ্কার-পরিচ্ছন্ন পোশাক পরতেন । কাপড়-চোপড় অল্প মূল্যের হতে পারে,
ছেঁড়া ফাটা হতে পারে, কিন্তু তা পরিষ্কার হওয়া উচিত | এজন্য সবসময় কাপড় ধুয়ে পরিষ্কার রাখতে হবে ।

পরিবেশের পরিচ্ছন্্রতা

আমাদের চারপাশে যা কিছু রয়েছে সবকিছু নিয়েই আমাদের পরিবেশ । ঘর-বাড়ি, গাছ-পালা, হাট-
বাজার, স্কুল-মান্রাসা, দোকানপাট, রাস্তাঘাট এসবই আমাদের পরিবেশের অন্তর্ভুক্ত । এগুলো পরিষ্কার-
পরিচ্ছন্ন রাখা আমাদের কর্তব্য ৷ পরিবেশ পরিচ্ছন্ন না থাকলে নির্মল জীবন-যাপন করা সম্ভব নয় ।

যেখানে সেখানে কফ-থুথু, মলমুত্র ফেললে পরিবেশ নোংরা হয়। বিভিন্ন উচ্ছিষ্ট, ময়লা-আবর্জনা,
রাসায়নিক বর্জ্য ডাস্টবিনে না ফেলে রাস্তাঘাটে ফেলা উচিত নয় । এতে রাস্তাঘাট ময়লা হয় | নোত্রা-
আবর্জনা আমাদের শরীরে ও পোশাকে লাগে । নানা রকম রোগজীবাণু জন্মে । আমরা অসুস্থ হয়ে পড়ি ।

পানি ও বায়ু পরিবেশের অন্যতম উপাদান ৷ এ দু'টো মানবজীবনের জন্য অত্যন্ত গুরুত্বপূর্ণ । আমরা পানি
পান করি, পানিতে গোসল করি, কাপড়-চোপড় পরিষ্কার করি । সুতরাং পানি ও বায়ু সবসময় পরিষ্কার-
পরিচ্ছন্ন রাখা দরকার । পানিতে ময়লা-আবর্জনা ফেলা যাবে না। অনেকে পানিতে মলমূত্র ত্যাগ করে ।
এটা ঠিক নয় । আমরা নির্দিষ্ট জায়গায় মলত্যাগ করব । ফলে আমাদের বায়ুও দুর্গন্ষযুক্ত হবে না ।

পরিবেশ আমাদের | এ পরিবেশ পরিচ্ছন্ন রাখার দায়িত্ব আমাদেরই । সুতরাং আমরা এ ব্যাপারে সতর্ক হব।
আমাদের ঘর-বাড়ি, স্কুল-কলেজ, রাস্তাঘাট পরিষ্কার রাখব । সপ্তাহে অন্তত একদিন পরিচ্ছন্নতা অভিযান
চালাব। যানবাহন, বাসস্টেশন, ফেরিঘাট, খেলার মাঠ, হাট-বাজারও পরিষ্কার রাখা দরকার | আমরা এ
ব্যাপারেও সচেষ্ট হব । এলাকার পরিচ্ছন্নতা কর্মীদের সাহায্য করব।

 

কাজ: শিক্ষার্থীরা শরীর, পোশাক ও পরিবেশের পরিচ্ছন্নতা সম্পর্কে €টি করে মোট ১৫টি বাক্য খাতায় লিখে
শিক্ষককে দেখাবে ।

 

 

 

পাঠ ১৩

মিতব্যয়িতা

মিতব্যয়িতা আখলাকে হামিদাহ-র অন্যতম দিক | মিতব্যয়িতা হলো প্রয়োজন অনুসারে ব্যয় করা, পরিমিতিবোধ,
কথা-বার্তা, কাজ-কর্মে যথার্থতা, মাল-সম্পদের সুষ্ঠু ব্যবহার ইত্যাদি । সাধারণত ধন-সম্পদের যথাযথ ও
প্রয়োজন মাফিক ব্যবহারকে মিতব্যয়িতা বলা হয় । অর্থাৎ যতটুকু প্রয়োজন ততটুকুই খরচ করা, কম বা
বেশি না করা।

আল্লাহ তায়ালা আমাদের ত্রষ্টা ও প্রতিপালক | তিনি আমাদের বহু নিয়ামত দান করেছেন । এ সমস্ত নিয়ামত
ও ধন-সম্পদের যথাযথ ব্যবহার করা আমাদের কর্তব্য | এক্ষেত্রে অপব্যয়-অপচয় বা কৃপণতা করা যাবে
না। বরং যখন যা প্রয়োজন সেরূপ ব্যয় করার মধ্যেই সফলতা রয়েছে । প্রয়োজনমাফিক সম্পদের এই
ব্যবহারই মিতব্যয়িতাঃ এটি অপচয় ও কৃপণতার মাঝামাঝি পন্থা ।