২০১৮

শরিয়তের উৎস ৪৭

৪২ জন । এঁদের মধ্যে প্রধান ছিলেন হযরত যায়দ ইবনে সাবিত রো.)। এছাড়াও হযরত আবু বকর
সিদ্দিক (রা.), হযরত উমর ফারুক (রা.), হযরত উসমান (রা.), হযরত আলি (রা.), হযরত মুআবিয়া
€রো.), হযরত উবাই ইবনে কাব রো.), হযরত মুগিরা ইবনে শু“বা রো.), হযরত আমর ইবনে আস (রো.),
হযরত যুবায়ের ইবনে আওয়াম (রা.), হযরত আব্দুল্লাহ ইবনে আরকাম (রা.), হযরত আব্দুল্লাহ ইবনে
রাওয়াহা রো.) প্রমুখ ছিলেন উল্লেখযোগ্য ৷ এঁদের কেউ না কেউ সদা সর্বদা রাসুলুল্লাহ (স.)-এর সঙ্গে
থাকতেন এবং কুরআনের কোনো অংশ বা আয়াত নাজিল হলে সাথে সাথে তা লিখে নিতেন ৷ এভাবে
লেখনীর মাধ্যমেও আল-কুরআনকে সংরক্ষণ করা হয় ।

আল-কুরআন সংকলন

মহানবি (স.)-এর সময়ে আল-কুরআন মুখস্থ ও লেখনীর মাধ্যমে পুরোপুরি সংরক্ষণ করা হয়। কিন্তু সে
সময় তা একত্রে গ্রস্থাবদ্ধ করা হয়নি । বরং তার তত্বাবধানে লিপিবদ্ধ টুকরোগুলো নানাজনের নিকট সংরক্ষিত
ছিল । হযরত আবু বকর (রা.)-ই সর্বপ্রথম কুরআন সংকলনের উদ্যোগ নেন।

হযরত আবু বকর রো.) ছিলেন ইসলামের প্রথম খলিফা । তার সময়ে নবুয়তের কতিপয় মিথ্যা দাবিদার বা
ভণ্ড নবি ও যাকাত অস্বীকারকারীর আবির্ভাব ঘটে । তিনি তাদের বিরুদ্ধে যুদ্ধ ঘোষণা করেন । এরূপই একটি
যুদ্ধ ছিল ইয়ামামার যুদ্ধ । এটি মুসায়লিমা কাযযাব নামক ভগু নবির বিরুদ্ধে পরিচালিত হয় | এ যুদ্ধে
বহুসংখ্যক কুরআনের হাফিয সাহাবি শাহাদাত বরণ করেন । এতে হযরত উমর (রা.) উদ্বিগ্ন হয়ে পড়েন।
তিনি ভাবলেন যে, এভাবে হাফিয সাহাবিগণ শাহাদাত বরণ করতে থাকলে একসময় কুরআন মুখস্থকারী
লোকই খুঁজে পাওয়া যাবে না । ফলে কুরআন বিলুপ্তির আশঙ্কা দেখা দেবে । সুতরাং তিনি হযরত আবু বকর
(রা.)-কে কুরআন সংকলন করে গ্রস্থাকারে লিপিবদ্ধ করার পরামর্শ দান করেন । পরামর্শ শ্রবণে হযরত
আবু বকর (রা.) বলেন, হে উমর! রাসুলুল্লাহ (স.) যে কাজ করে যাননি তা আপনি কীভাবে করতে চাচ্ছেন?
হযরত উমর (ো.) বললেন, আল্লাহর শপথ! এতে কল্যাণ রয়েছে । এভাবে হযরত উমর (রা.)- বারবার অনুরোধ
করায় হযরত আবু বকর (ো.) কুরআন সংকলনের উদ্যোগ গ্রহণ করেন । তিনি প্রধান ওহি লেখক সাহাবি
হযরত যায়দ ইবনে সাবিত (রা.)-কে এ গুরন্দায়িত্ব অর্পণ করেন | হযরত যায়দ (রা.) কুরআন সংকলনের
ক্ষেত্রে বিশেষভাবে নিম্নোক্ত চারটি পন্থা অবলম্বন করেন :

ক. হাফিয সাহাবিদের তিলাওয়াতের মাধ্যমে প্রতিটি আয়াতের বিশুদ্ধতা ও নির্ভুলতা যাচাইকরণ ।

খ. হযরত উমর রো.)-এর হিফযের সাথে মিলিয়ে আয়াতের বিশুদ্ধতা যাচাইকরণ |

গ. রাসূলুল্লাহ (স.)-এর উপস্থিতিতে লিখিত হওয়ার ব্যাপারে ন্যুনতম দুজন সাক্ষীর সাক্ষ্য গ্রহণ ।

গ. চূড়ান্তভাবে লিখিত আয়াতগুলো অন্যান্য সাহাবির সংরক্ষিত পাণ্ডুলিপির সাথে তুলনা ও যাচাইকরণ ।

এভাবে চরম সতর্কতা অবলম্বনের মাধ্যমে হযরত যায়দ ইবনে সাবিত (রা.) পবিত্র কুরআন সর্বপ্রথম গ্রস্থাকারে
সংকলন করেন । এটাই ছিল সর্বপ্রথম গ্রস্থাকারে লিপিবদ্ধ আল-কুরআন । কুরআনের এ কপিটি হযরত
আবু বকর (রা.)-এর নিকট সংরক্ষিত ছিল । তার ইন্তিকালের পর এটি হযরত উমর (রা.)-এর তত্ত্বাবধানে
সংরক্ষিত ছিল । হযরত উমর (রো.)-এর শাহাদাতের পর পবিত্র কুরআনের এ পাঙুলিপিটি তার কন্যা, উম্মুল
মুমিনিন হযরত হাফসা (রা.)-এর নিকট সংরক্ষিত ছিল।