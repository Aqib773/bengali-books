২০১৮

আখলাক ১৫৫

আমরা আত্মাকে পরিশুদ্ধ করব, আত্মশুদ্ধি অর্জন করব এবং মহান আল্লাহর প্রিয়পাত্র হব ।

 

কাজ: শিক্ষার্থীরা আত্বশুদ্ধির প্রয়োজনীয়তা, গুরুত্ব ও আত্মশুদ্ধি অর্জনের উপায় সম্পর্কে একটি অনুচ্ছেদ নিজের
খাতায় বাড়ি থেকে লিখে আনবে এবং শ্রেণিশিক্ষককে দেখাবে ।

পাঠ ১৫
সৎকাজের আদেশ ও অসৎকাজে নিষেধ

সৎকাজের আদেশ ও অসৎকাজে নিষেধ এর আরবি পরিভাষা হলো “আমর বিল মারূফ ওয়া নাহি আনিল
মুনকার" ৷ ইসলামি জীবনদর্শনে এর গুরুত্ব অপরিসীম | এটি মুমিনের অন্যতম বৈশিষ্ট্য হিসেবে গণ্য ।
সৎকাজের আদেশ বা 'আমর বিল মারূফ' বলতে সাধারণত কাউকে কোনোরপ ন্যায় ও ভালো কাজের
নির্দেশ দান করা বোঝায় । তবে ব্যাপকার্থে কোনো ব্যক্তিকে ইসলামসম্মত কাজের নির্দেশ দেওয়া,
উৎসাহিত করা, অনুপ্রাণিত করা, অনুরোধ করা, পরামর্শ দেওয়া ইত্যাদি সবই সৎকাজের আদেশের মধ্যে
গণ্য । অসৎকাজে নিষেধ বা “নাহি আনিল মুনকার' হলো যাবতীয় মন্দ, খারাপ ও অশ্লীল কাজ থেকে কাউকে
বিরত রাখা | যেসব কাজ ইসলাম সমর্থন করে না এবং যেসব কাজ নীতি-নৈতিকতা ও বুদ্ধি-বিবেকবিরোধী
সেসব কাজ থেকে কাউকে নিষেধ করা, বিরত রাখা, নিরুৎসাহিত করা, বাধা দেওয়া ইত্যাদি “নাহি আনিল
মুনকার" এর অন্তর্ভূক্ত । শুধু মৌখিক নিষেধের ছারা নয় বরং নানাভাবেই অসতকাজ থেকে বিরত রাখা যায় ।
একটি হাদিসে রাসুল (স.) বলেছেন, “তোমাদের কেউ যখন কোনো খারাপ কাজ হতে দেখে তবে সে যেন
তা হাত ছারা প্রতিরোধ করে । যদি তা সম্ভব না হয় তবে মুখের দ্বারা প্রতিরোধ করে | যদি সে এ ক্ষমতাও না
রাখে তবে সে যেন অন্তর দ্বারা এর প্রতিরোধ করার চেষ্টা করে ৷ আর এটা হলো ইমানের দুর্বলতম স্তর ।” (মুসলিম)

এ হাঁদিসে মহানবি (স.) হাত, মুখ ও অন্তর ছারা “নাহি আনিল মুনকার বা খারাপ কাজ প্রতিরোধ
করার কথা বলেছেন । হাদিস বিশারদগণের মতে, হাত দ্বারা বলতে এখানে নিজ শক্তি ক্ষমতা ও প্রভাব
দ্বারা প্রতিরোধ করার কথা বোঝায় । মুখ দ্বারা প্রতিরোধ হলো নিষেধ করা, নিরুৎসাহিত করা, জনমত গঠন
করে প্রতিরোধ করা । আর অস্তর দ্বারা প্রতিরোধ হলো মনে মনে এঁ কাজকে ঘৃণা করা, এঁ কাজ বন্ধ হওয়ার
জন্য আন্তরিকভাবে দোয়া করা, প্রতিরোধের জন্য চিন্তা করা, পরিকল্পনা করা এবং পরিবর্তন না হওয়া
পর্যন্ত অন্তরে উদ্বেগ উৎকণ্ঠা থাকা ইত্যাদি । নানাভাবে মানুষকে অসৎকাজ থেকে বিরত রাখার চেষ্টা করাই
নাহি আনিল মুনকার ।

গুরুত্ব ও প্রয়োজনীয়তা

ইসলামে আমর বিল মারূফ ও নাহি আনিল মুনকার অত্যন্ত গুরুতপূর্ণ কাজ । ইসলামি সমাজ ব্যবস্থা
এর উপরই প্রতিষ্ঠিত । সমাজে সৎকাজের আদেশ দান ও অসতকাজে নিষেধ করার জন্য সবসময়ই
কিছুসংখ্যক লোক থাকতে হয় । অন্যথায় সমাজে শান্তি ও শৃঙ্খলা বজায় থাকে না । সমাজে অন্যায়,
অত্যাচার, সন্ত্রাস, নির্যাতন ছড়িয়ে পড়ে । সামাজিক ও মানবিক মূল্যবোধ বিনষ্ট হয়ে যায় । সুষ্ঠু ও সুন্দর
সমাজ ব্যবস্থার জন্য এরূপ লোকদের প্রয়োজনীয়তা অনস্বীকার্য ।