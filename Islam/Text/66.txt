আখলাক ১৫৩

পাঠ ১৪
আত্মশুদ্ধি

আত্মশুদ্ধি অর্থ হলো নিজের সংশোধন, নিজেকে খাঁটি করা, পরিশুদ্ধ করা ইত্যাদি । ইসলামি পরিভাষায়
সর্বপ্রকার অনৈসলামিক কথা ও কাজ থেকে নিজ অন্তরকে মুক্ত ও নির্মল রাখাকে আত্মশুদ্ধি বলা হয় ।
আল্লাহ তায়ালার স্মরণ, আনুগত্য ও ইবাদত ব্যতীত অন্য সমস্ত কিছু থেকে অন্তরকে পবিত্র রাখাকেও
আত্মশুদ্ধি বলা হয়।

আত্মশ্তদ্ধির আরবি পরিভাষা হলো “ভাযকিয়াতুন নাফস”। একে সংক্ষেপে “তাযকিয়াহ'ও বলা হয়। স্বীয়
আত্মাকে সবধরনের পাপ-পংকিলতা ও অনৈতিক কর্মকাণ্ড থেকে মুক্ত রাখাই তাযকিয়াহ-এর উদ্দেশ্য ।

আত্মশুদ্ধির প্রয়োজনীয়তা

মানুষের জন্য আত্শুদ্ধির প্রয়োজনীয়তা অনস্বীকার্য । বস্তুত দেহ ও অন্তরের সমন্বয়ে মানুষ গঠিত । দেহ হলো
মানুষের হাত-পা, মাথা, বুক ইত্যাদি নানা অঙগ-প্রত্যঙ্গের সমষ্টি । আর অন্তর হলো আত্মা বা কাল্ব ৷ এ
দুটোর মধ্যে কাল্বের ভূমিকাই প্রধান । মানুষের অন্তর যেরূপ নির্দেশনা প্রদান করে অঙ্গ-প্রত্যঙ্গ তন্ধরপই
কাজ করে থাকে । সুতরাং মানুষের কাজকর্মের শুদ্ধতার জন্য প্রথমেই কাল্বের সংশোধন প্রয়োজন । আর
কাল্বের সংশোধনই হলো আত্মশুদ্ধি । কাল্ব যদি সৎ ও ভালো কাজের নির্দেশ দেয় তবে দেহও ভালো
কাজ করে । একটি হাদিসে মহানবি সে.) সুন্দরভাবে এ বিষয়টি বর্ণনা করেছেন । তিনি বলেছেন, “জেনে
রেখো! শরীরের মধ্যে একটি গোশতপিণ্ড রয়েছে । যদি তা সংশোধিত হয়ে যায়, তবে গোটা শরীরই সংশোধিত
হয় ৷ আর যদি তা কলুষিত হয়, তবে গোটা শরীরই কলুষিত হয়ে যায় । মনে রেখো তা হলো কাল্ব বা
অন্তর ।” (বুখারি ও মুসলিম)

আল্লাহ তায়ালা মানুষকে তার ইবাদতের জন্য সৃষ্টি করেছেন । আর ইবাদতের পূর্বশর্ত হলো পবিব্রতা।
কেননা আল্লাহ তায়ালা স্বয়ং পবিভ্র। তিনি পবিত্রতা ব্যতীত কোনো জিনিসই কবুল করেন না। সুতরাং
ইবাদতের জন্যও দেহ-মন পবিত্র হওয়া আবশ্যক । দৈহিক পবিভ্রতা লাভ করলেই হবে না বরং অন্তরকেও
পবিত্র করতে হবে । অন্য সবকিছু থেকে মনকে পবিত্র রেখে কেবল মহান আল্লাহ্‌র সন্তুষ্টির জন্য ইবাদত
করতে হবে । আর অন্তর-আত্মার পবিত্রতা আত্মশুদ্ধির মাধ্যমেই অর্জন করা সম্ভব |

মানুষের আতিক প্রশান্তি, উন্নতি ও বিকাশ সাধনের জন্যও আত্মশুদ্ধি গুরুত্ব অপরিসীম | আত্মশুদ্ধি মানুষের
নৈতিক ও মানবিক গুণাবলির বিকাশ ঘটায় । সদা সর্বদা ভালো চিন্তা ও সৎ্কর্মে উৎসাহিত করে ।
আত্মশুদ্ধি মানুষের চরিত্রে প্রশংসনীয় গুণাবলি চর্চার সুযোগ করে দেয় । পক্ষান্তরে যার আত্মা কলুষিত সে
নানাবিধ পাপ চিন্তা ও অশ্লীল কাজে লিপ্ত থাকে । সে অন্যায়-অত্যাচার, সন্ত্রাস-নির্যাতন করতে দ্বিধাবোধ
করে না। ফলে সামাজিক শাস্তি-শৃঙ্খলাও বিনষ্ট হয়। অতএব, নৈতিক ও সামাজিক মূল্যবোধ রক্ষা ও
বিকাশের জন্য আত্মশুদ্ধির প্রয়োজনীয়তা অনস্বীকার্য ।

আত্মশুদ্ধির গুরুত্ব

আত্মশুদ্ধি মানুষকে বিকশিত করে, সফলতা দান করে । ইহজীবনে আত্মশুদ্ধি মানুষকে পূর্ণাঙ্গ মানুষে
পরিণত করে | এরূপ মানুষ সবধরনের কুপ্রবৃত্তি থেকে বেঁচে থাকে, সকল পাপাচার ও অনৈতিক কাজ থেকে
ফর্মা-২০, ইসলাম ও নৈতিক শিক্ষা, ৯ম-১০ শ্রেণি