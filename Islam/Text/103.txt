১৮৬ ইসলাম ও নৈতিক শিক্ষা

হিশাম (রা.)। হিজরি ৩০ মোতাবেক ৬৫১ খ্রি. তারা হযরত হাফসা (রো.) থেকে সংগৃহীত কপির আলোকে
আরও ৭টি কপি তৈরি করেন এবং তা মুসলিম সাম্রাজ্যের বিভিন্ন অঞ্চলে পাঠিয়ে দেন। একে
“মাসহাফে উসমানি” বলা হয় । ফলে সারাবিশ্বে একটি রীতিতে কুরআন তিলাওয়াত আরম্ত হয় ৷ এজন্য তাকে
'জামিউল কুরআন" (কুরআন একক্রকারী বা কুরআন সংকলক) বলা হয় । বিশ্বে বর্তমানে প্রচলিত কপিগুলোও
মাসহাফে উসমানির প্রতিলিপি ।

কাজ: শিক্ষার্থীরা কুরআন সংকলনে হযরত উসমান (রো.) কর্তৃক গৃহীত পদক্ষেপের উপর একটি টীকা তৈরি
করবে ।

 

 

 

 

পাঠ ৯

হযরত আলি (রা.)

হযরত আলি (রা.) ছিলেন ইসলামের চতুর্থ খলিফা । তিনি ৬০০ খ্রিষ্টাব্দে মক্কার কুরাইশ বংশের বনু
হাশিম গোত্রে জন্মগ্রহণ করেন | তিনি মহানবি হযরত মুহাম্মদ সে.)-এর চাচা আবু তালিবের পুত্র ছিলেন ।
তার ডাকনাম ছিল আবু তোরাব ও আবুল হাসান । বাল্যকাল থেকেই তিনি হযরত মুহাম্মদ (স.)-এর সাথে
থাকতেন । মহানবি সে.)-এর প্রতি তার অগাধ আস্থা ও বিশ্বাস ছিল । তাই দশ বছর বয়সেই তিনি ইসলাম
গ্রহণ করেন । বালকদের মধ্যে তিনিই প্রথম ইসলাম গ্রহণকারী সাহাবি ।

মহানবি হযরত মুহাম্মদ সে.) হিজরত করে মদিনা যাওয়ার সময় হযরত আলি (রা.)-কে আমানতের
মালের দায়িত্ব দিয়ে তার বিছানায় রেখে যান। জীবনের কঠিন ঝুঁকি সত্তেও তিনি এ দায়িত্ব যথাযথভাবে
পালন করেন । মহানবি (স.)-এর দেওয়া দায়িত্বের চেয়ে তিনি তার জীবনের মূল্য তুচ্ছ মনে করেছেন ।
দায়িত্ব পালনই ছিল তার কাছে বড় ব্যাপার । হযরত আলি (রা.)-এর মতো সত্যের পথে জীবনবাজি রাখা
যুবক খুব কম আছে । আমরাও সত্যের পথে একনিষ্ঠ থাকব এবং সত্য প্রতিষ্ঠা করব ।

বীরত্ব

হযরত আলি (রা.) ছিলেন শৌর্য-বীর্য ও অসাধারণ শক্তির অধিকারী | তীর নাম শুনলে কাফিরদের মনে
ত্রাস সৃষ্টি হতো । বদর যুদ্ধে অসাধারণ বীরত্বের জন্য রাসুল (স.) তাকে 'যুলফিকার' তরবারি উপহার দেন।
খায়বারে কামুস দুর্গ জয় করলে হযরত মুহাম্মদ (স.) তাকে “আসাদুল্লাহ (আল্লাহর সিংহ) উপাধি প্রদান
করেন । হুদায়বিয়া সন্ধিপত্র তিনি নিজ হাতে লিখেছিলেন । মক্কা বিজয়ের সময় মুসলিম বাহিনীর পতাকা তার
হাতে ছিল।

জ্ঞান সাধনা

হযরত আলি রো.) অসাধারণ মেধার অধিকারী ছিলেন । ছোট বেলা থেকেই তিনি ছিলেন জ্ঞান তাপস ও
জ্ঞান সাধক । তিনি সর্বদা জ্ঞানচর্চা করতেন । হাদিস, তাফসির, আরবি সাহিত্য ও আরবি ব্যাকরণে তিনি
তার যুগের সেরা ব্যক্তিত্ব ছিলেন। কথিত আছে যে, “হযরত মুহাম্মদ (স.) হলেন জ্ঞানের শহর, আর
আলি হলেন তার দরজা” । তার রচিত “দিওয়ানে আলি' নামক কাব্য গ্রন্থটি আরবি সাহিত্যের অমূল্য
সম্পদ ৷ আমরাও সর্বদা হযরত আলি (রা.)-এর মতো জ্ঞান সাধনা করব ।

২০১৮