১১৬ ইসলাম ও নৈতিক শিক্ষা

€৩) ছাত্রদের মাঝে জ্ঞান লাভের উৎসাহ তৈরি করবেন ।

€৪) প্রয়োজনে একটি বিষয় বার বার বলবেন ।

€৫) ছাত্রদের একান্ত আপনজন হবেন ।

(৬) শিক্ষার্থীদের অহেতুক ধমক দেবেন না অথবা শাসন করবেন না।

€৭) তাদেরকে প্রহার বা তাদের প্রতি নির্মমতা প্রদর্শন করবেন না বরং দরদি মন নিয়ে তাদের ভুলগুলো
ধরিয়ে দেবেন । প্রখ্যাত সাহাবি মুআবিয়া ইবনুল হাকাম আস-সুলানি রাসুল (স.) সম্পর্কে বলেন, “আমি
তার পূর্বে ও পরে তার চেয়ে সুন্দর শিক্ষাদানকারী শিক্ষক আর দেখিনি । আল্লাহর কসম তিনি আমাকে
বকাবকি করেননি, মারেননি এবং গালমন্দও করেননি ।” (মুসলিম)

ঙ. একজন ভালো শিক্ষক বিচক্ষণ হবেন | তিনি ছাত্রদের মনমেজাজ, পছন্দ-অপছন্দ ও গ্রহণ করার ক্ষমতা
ইত্যাদি বিষয়ে দৃষ্টি দেবেন ।

চ. একজন ভালো শিক্ষক প্রতিষ্ঠানের প্রতি হবেন আন্তরিক ও দরদি । প্রশাসনের সাথে থাকবে তীর সুসম্পর্ক ।
কর্মজীবনে আমরা শিক্ষকতার মহান পেশায় নিযুক্ত হলে এসব বৈশিষ্ট্য অর্জন করব এবং আদর্শ শিক্ষক হব ।

 

কাজ : শিক্ষার্থীরা শ্রেণিতে একজন ভালো শিক্ষকের গুণাবলির উপর ১০টি বাক্য লিখবে ।

পাঠ ১০
ছাত্র-শিক্ষক সম্পর্ক

শিক্ষক হলেন আদর্শ জাতি গঠনের কারিগর । পিতা-মাতার পরই শিক্ষকের মর্যাদা । শিক্ষক পরম ভক্তি ও
শ্রদ্ধার পাত্র । পিতা-মাতা সন্তানকে জন্ম দিয়ে শুধু লালন-পালন করেন। পক্ষান্তরে শিশুদেরকে প্রকৃত
মানুষরূপে গড়ে তোলেন একজন শিক্ষক ।

শিক্ষার্থীরা অনুকরণপ্রিয় । কাজেই একজন শিক্ষক শিক্ষার্থীদের যে শিক্ষায় শিক্ষিত করবেন, শিক্ষার্থীরা তাই
শিখবে । শিক্ষার্থীদের জীবনের লক্ষ্য-উদ্দেশ্য কী হবে শিক্ষকরাই ছোট বেলায় তা শিখিয়ে দেন। শিক্ষকগণ
ইত্যাদি শিক্ষা দিয়ে থাকেন, যা তারা পরিণত বয়সে কাজে লাগিয়ে সার্বিক উন্নতি লাভ করে । ছাত্রদের
সার্বিক কল্যাণ কামনায় শিক্ষকগণ যেভাবে ত্যাগের পরিচয় দেন তার জন্য শিক্ষকগণের যথাযথ সম্মান করা
আমাদের কর্তব্য ।

ছাত্র-শিক্ষক সম্পর্ক হলো আত্মার সম্পর্ক। এটি পিতা-পুত্রের সম্পর্কের ন্যায়। পিতা যেমন সর্বদা পুত্রের
কল্যাণ কামনা করেন ও তাকে কল্যাণের পথে চলতে উদ্ুদ্ধ করেন, শিক্ষকও তেমনি তীর ছাত্রের কল্যাণ
কামনা করেন ও তাকে সৎ পথ দেখান। পুত্র তার পিতা থেকে সম্পদের উত্তরাধিকারী হয়, অন্যদিকে
ছাত্রও তার শিক্ষক থেকে জ্ঞানের উত্তরাধিকারী হয়। পুত্র যেমন পিতা থেকে প্রাপ্ত সম্পদের পরিচর্যা করে
বড় সম্পদশালী হতে পারে, শিক্ষার্থীও তেমনি শিক্ষক থেকে প্রাপ্ত জ্ঞান সমৃদ্ধ করে বড় জ্ঞানী হতে পারে।

 

 

 

২০১৮