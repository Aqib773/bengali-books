২০১৮

চতুর্থ অধ্যায়
আখলাক (৪১৫)

আখলাক আরবি শব্দ । এটি বহুবচন । এক বচন খুলুকুন (ঠ4) । এর আভিধানিক অর্থ- স্বভাব, চরিত্র,
ইত্যাদি ৷ শব্দগত বিবেচনায় আখলাক বলতে সচ্চরিত্র ও দুশ্চরিত্র উভয়কেই বোঝায় ৷ তবে প্রচলিত
অর্থে আখলাক শুধু সচ্চরিত্রকেই বুঝায় । যেমন ভালো চরিত্রের মানুষকে আমরা চরিত্রবান বলি।
আর মন্দ চরিত্রের মানুষকে বলি চরিত্রহীন । ব্যবহারিক বিবেচনায় আখলাক দ্বারা ভালো ও উত্তম চরিত্রকে
বোঝানো হয়।

মূলত আখলাক হলো মানুষের স্বভাবসমূহের সমন্বিত রূপ । মানুষের আচার-আচরণ, চিন্তা-ভাবনা,
মানসিকতা, কর্মপন্থা সবকিছুকে একত্রে চরিত্র বা আখলাক বলা হয় ৷ তা ভালো কিংবা মন্দ হতে পারে ।
এককথায়, মানুষের সকল কাজ ও নীতির সমষ্টিকেই আখলাক বলা হয় ।

আখলাক দু'প্রকার | যথা-
ক. আখলাকে হামিদাহ ৫৫৫৫ 52

খ. আখলাকে যামিমাহ (256532)
আখলাকে হামিদাহ হলো মানুষের প্রশংসনীয় গুণাবলি আর আখলাকে যামিমাহ মানব স্বভাবের মন্দ

অভ্যাসগুলোর সামষ্টিক নাম । আমরা আলোচ্য অধ্যায়ে এ দু'প্রকার আখলাকের পরিচয়, গুরুত্ব, কুফল
এবং কতিপয় ভালো ও মন্দ চরিত্র সম্পর্কে জানব ।

এ অধ্যায় পাঠ শেষে আমরা-

আখলাকের ধারণা, প্রকার ও গুরুত্ব বর্ণনা করতে পারব;

কতিপয় সদাচরণ (আখলাকে হামিদাহ) এর পরিচয় ও গুরুত্ব বর্ণনা করতে পারব;
তাকওয়ার ধারণা ও গুরুত্ব ব্যাখ্যা করতে পারব;

ওয়াদা পালনের গুরুত্ব ও প্রয়োজনীয়তা ব্যাখ্যা করতে পারব;
সত্যবাদিতার ধারণা ও গুরুত্ব বর্ণনা করতে পারব;
শালীনতার ধারণা ও গুরুত্ব বর্ণনা করতে পারব;

আমানতদারির পরিচয়, আমানত রক্ষার উপায় ও আমানতের গুরুত্ব ব্যাখ্যা করতে পারব;
ইসলামে মানবসেবার ধারণা ও প্রয়োজনীয়তা বিশ্লেষণ করতে পারব;

ভ্রাতৃত্ববোধ ও সাম্প্রদায়িক সম্প্রীতির প্রয়োজনীয়তা ও সুফল বর্ণনা করতে পারব;
ইসলামের দৃষ্টিতে নারীর মর্যাদা ব্যাখ্যা করতে পারব;

স্বদেশপ্রেমের গুরুত্ব ও তাৎপর্য ব্যাখ্যা করতে পারব;
কর্তব্যপরায়ণতার গুরুত্ব বর্ণনা করতে পারব;

ইসলামে পরিচ্ছন্নতার ধারণা, গুরুত্ব ও তাৎপর্য ব্যাখ্যা করতে পারবঃ
মিতব্যয়িতার ধারণা, প্রয়োজনীয়তা ও গুরুত্ব বর্ণনা করতে পারব;