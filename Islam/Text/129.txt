২৪ ইসলাম ও নৈতিক শিক্ষা

প্রসিদ্ধ আসমানি কিতাবসমূহ

আল্লাহ তায়ালা সর্বমোট ১০৪ খানা আসমানি কিতাব নাজিল করেছেন । এর মধ্যে ৪ চার) খানা বড় ও
প্রসিদ্ধ এবং ১০০ খানা ছোট কিতাব | ছোট কিতাবগুলোকে সহিফা বলা হয় । বড় চারখানা কিতাব চারজন
প্রসিদ্ধ রাসূলের উপর নাজিল হয় । এগুলো হলো-
১. তাওরাত - হযরত মুসা (আ.)-এর উপর নাজিল হয়েছে
২. যাবুর - হযরত দাউদ (আ.)-এর উপর নাজিল হয়েছে ।
৩. ইঞ্জিল - হযরত ঈসা (আ.)-এর উপর নাজিল হয়েছে ।
৪. কুরআন - বিশ্বনবি হযরত মুহাম্মদ (স.)-এর উপর নাজিল হয়েছে ।
আর ১০০ খানা সহিফা মোট চারজন নবির উপর নাজিল হয় । এঁরা হলেন-
১. হযরত আদম (আ.)। তার উপর ১০ খানা সহিফা নাজিল হয়েছে ।
২. হযরত শিস (আ.)। তার উপর ৫০ খানা সহিফা নাজিল হয়েছে ।
৩. হযরত ইবরাহিম (আ.) | তার উপর ১০ খানা সহিফা নাজিল হয়েছে ।
৪. হযরত ইদরিস (আ.) | তার উপর ৩০ খানা সহিফা নাজিল হয়েছে ।

আসমানি কিতাবে বিশ্বাসের গুরুত্ব

আসমানি কিতাবসমূহে বিশ্বাস স্থাপন করা ইমানের অন্যতম গুরুত্ৃপূর্ণ বিষয় । আসমানি কিতাবসমূহে বিশ্বাস
স্থাপন না করলে ইমানের মূল বিষয়ই নড়বড়ে হয়ে যায় । কেননা অসমানি কিতাবগুলোর মাধ্যমেই মানুষ
আল্লাহ্‌ তায়ালা, নবি-রাসুল, ফেরেশতা, পরকাল ইত্যাদি সম্পর্কে জানতে পেরেছে । এসব বিষয় সম্পর্কে
পবিত্র আল-কুরআনের মাধ্যমে আমরা জানতে পেরেছি । যদি কেউ আসমানি কিতাবসমূহ ও তাতে বর্ণিত
বিষয়সমূহে অবিশ্বাস করে তবে স্বভাবতই সে ইমানের অন্যান্য বিষয়গুলোও অস্বীকার করে | সুতরাং ইমান
আনার জন্য আসমানি কিতাবসমূহের প্রতি বিশ্বাস স্থাপন করা অপরিহার্য ৷ অন্যথায় পূর্ণ মুমিন হওয়া যায় না।

আসমানি কিতাবসমূহ হলো সকল জ্ঞান ও বিজ্ঞানের সবচেয়ে নির্ভরযোগ্য উৎস । এর মাধ্যমেই আমরা
সৃষ্টিজগৎ্, মানবসৃষ্টি, পরকাল ইত্যাদি বিষয় সম্পর্কে জানতে পারি । মানব জীবনে চলার পথ সম্পর্কে
সঠিক দিকনির্দেশনা আসমানি কিতাবসমূহেই পাওয়া যায় । আসমানি কিতাবসমূহে বিশ্বাসই এসব
বিষয়কে আমাদের বাস্তবজীবনে অনুশীলনের অনুপ্রেরণা দেয় ।

সর্বশেষ আসমানি কিতাব “আল-কুরআন'

আল-কুরআন আল্লাহ তায়ালার বাণী । মানবজাতির হিদায়াতের লক্ষ্যে আল্লাহ তায়ালা হযরত জিবরাইল
(আ.)-এর মাধ্যমে সর্বশেষ ও সর্বশ্রেষ্ঠ নবি হযরত মুহাম্মদ (স.)-এর উপর এ কিতাব নাজিল করেন।
আল-কুরআনই হলো সর্বশেষ ও সর্বশ্রেষ্ঠ আসমানি কিতাব ।
নবি করিম (স.)-এর ৪০ বছর বয়সে হেরাগুহায় ধ্যানমগ্ন থাকাবস্থায় সর্বপ্রথম সূরা আলাকের প্রথম ৫টি
আয়াত নাজিল হয় । এভাবে পবিত্র কুরআন নাজিল শুরু হয় ৷ অতঃপর রাসুল (স.)-এর নবুয়তের ২৩ বছরে
অল্প অল্প করে প্রয়োজন মাফিক সম্পূর্ণ কুরআন নাজিল হয় ।

২০১৮