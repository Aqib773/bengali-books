১৪২ ইসলাম ও নৈতিক শিক্ষা

অন্য হাদিসে তিনি বলেন, “সাবধান! যে ব্যক্তি, কোনো চুক্তিবদ্ধ অমুসলিম নাগরিকের প্রতি অত্যাচার
করে অথবা তাকে তার অধিকার থেকে কম দেয় কিংবা ক্ষমতা বহির্ভূতভাবে কোনো কাজ চাপিয়ে দেয় বা
জোরপূর্বক তার কোনো সম্পদ নিয়ে যায় তবে কিয়ামতের দিন আমি সে ব্যক্তির প্রতিবাদকারী হব ।”
(অর্থাৎ অযুসলিমের পক্ষ অবলম্বন করব) । (আবু দাউদ)

ইসলাম সাম্প্রদায়িক সম্প্রীতি রক্ষার জন্য নানা বিষয়ে নির্দেশ প্রদান করেছে । আমাদের উচিত জীবনের
সকল অবস্থায় এসব নির্দেশ অনুশীলন করা । ভ্রাতৃত্ববোধ ও সামাজিক সম্প্রীতির আদর্শে সকলে
পরিচালিত হলে এ গোটা বিশ্ব শাস্তিময় হয়ে উঠবে ।

 

কাজ : সব শিক্ষার্থী একত্রে বসবে এবং নিজেদের মধ্যে আলোচনা করে চারজন শিক্ষার্থীকে বক্তা নির্ধারণ
করবে। তারা ইসলামে ভ্রাতৃত্ববোধ ও সাম্প্রদায়িক সম্প্রীতি বিষয়ে বক্তৃতা করবে। শিক্ষক সভাপতি ও
সঞ্গালকের ভূমিকা পালন করবেন। যার বক্তৃতা সবচেয়ে ভালো হবে তাকে সকলে অভিনন্দন জানাবে ।

 

 

 

পাঠ ৯
নারীর প্রতি সম্মানবোধ

নারীর প্রতি সম্মানবোধ আখলাকে হামিদাহ-র অন্যতম । এটি একটি মহৎগুণ | নারীর প্রতি সম্মানবোধ
ব্যাপক অর্থবোধক | সাধারণ অর্থে এটি নারীকে সম্মান প্রদর্শনের অনুভূতি বা মনোভাবকে বুঝিয়ে থাকে ।
আর ব্যাপকার্থে নারীর প্রতি সম্মানবোধ হলো নারী জাতির প্রতি সম্মানজনক মনোভাব | যেমন, সৃষ্টির
বিচারে নর ও নারীর সমান অধিকার ও মর্যাদা প্রদান, নারী বলে কাউকে ছোট মনে না করা, নারী
হিসেবে কাউকে ঠাট্টা-বিদ্ধপ না করা । বরং যথাযথভাবে তাদের প্রাপ্য অধিকার ও মর্যাদা প্রদান করা,
তাদের কাজ করার সুযোগ প্রদান করা, তাদের মাল-সম্পদ, ইজ্জত, সম্মানের সংরক্ষণ করা ইত্যাদি নারীর
প্রতি সম্মানবোধের প্রকৃত উদাহরণ ।

গুরুতু ও তাৎপর্য

ইসলামে নারীদের প্রভূত সম্মান দেওয়া হয়েছে । আমাদের প্রিয়নবি (স.)-এর আবির্ভাবের পূর্বে সারা
বিশ্বজগৎ বিশেষ করে আরব সমাজ অজ্ঞতা ও বর্বরতার অন্ধকারে নিমজ্জিত ছিল । সে সময় নারীদের
কোনো মান-মর্ধাদা ছিল না। তাদের কোনোরূপ অধিকার ছিল না। সেসময় নারীদের দ্রব্যসামগ্রী মনে
করা হতো । তাদের ক্রীতদাসী হিসেবে বাজারে কেনাবেচা করা হতো । তারা ছিল ভোগ্যপণ্য, আনন্দদায়ক,
প্রেমদায়িনী, সকল ভাঙনের উৎস, নরকের দরজা, অনিবার্ধ পাপ ইত্যাদি নামে খ্যাত। এমনকি কোনো
সভ্যতায় তাদের বিষধর সাপের সাথে তুলনা করা হতো | অনেক সময় নারীদের মানুষ হিসেবে গণ্য করা
হতো না। তৎকালীন আরবের লোকেরা কন্যা সন্তানের জন্মকে অপমানজনক মনে করত ও কন্যা শিশুকে
জীবন্ত কবর দিত । আল-কুরআনে আল্লাহ তায়ালা তাদের এ হীন কাজের কথা উল্লেখ করেছেন । আল্লাহ্‌
বলেন, “যখন তাদের কাউকে কন্যা সন্তানের সুসংবাদ দেওয়া হয়, তখন তার মুখমন্ডল কালো হয়ে

২০১৮