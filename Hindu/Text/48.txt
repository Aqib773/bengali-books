১৩৬ হিন্দুধর্ম ও নৈতিক শিক্ষা

গদাধরের অল্প বয়সে তীর পিতার মৃত্যুর হয়। পিতার মৃত্যুর পর তার জীবনে এক অদ্ভুত পরিবর্তন
আসে । তিনি কখনও শাশানে গিয়ে বসে থাকেন । কখনও বা নির্জন বাগানে গিয়ে সময় কাটান | সাধু-
বৈষ্ণবদের দেখলে কৌতুহল ভরে তাদের আচরণ লক্ষ করেন । তাদের নিকট ভজন শেখেন । এ অবস্থায়
অগ্রজ রামকুমার তাকে কোলকাতা নিয়ে যান । সেখানে ঝামাপুকুরে অবস্থিত নিজের টোলে তাকে ভর্তি
করিয়ে দেন । কিন্তু গদাধরের মনের কোনো পরিবর্তন হয় না । আগের মতোই লেখাপড়ায় তিনি উদাসীন
থাকেন।

এমন সময় রানি রাসমণি প্রতিষ্ঠিত কালী মন্দিরের পুরোহিত হিসেবে রামকুমার দক্ষিণেশ্বরে আসেন।
গদাধরও তীর সঙ্গে আসেন । মা-কালীর বিগ্রহ এবং পূজার্চনা দেখে তিনি খুবই আনন্দিত হন। তিনি যেন
এতদিন এমন একটা কিছুই চেয়েছিলেন । তাই কখনও তিনি মায়ের মন্দিরে ভাবতন্মুয় হয়ে থাকেন, কখনও
বা আত্মমগ্ন অবস্থায় গঙ্গার তীরে ঘুরে বেড়ান ।

হঠাৎ একদিন অগ্রজ রামকুমারের অকালমৃত্যু হয় । ফলে মায়ের পূজার ভার পড়ে গদাধরের ওপব ।
মনেপ্রাণে তিনি মায়ের পূজা আরম্ভ করেন । মায়ের পূজায় ভক্তিগীতি গাওয়ার সময় প্রায়শই তিনি অচেতন
হয়ে পড়তেন । কালক্রমে এখানেই কালীসাধনায় তীর সিদ্ধিলাভ ঘটে । তিনি স্ত্রী সারদা দেবীকে আধ্যাত্মিক
জ্ঞান দান করেন, যা অচিরেই তাকে "আধ্যাত্মিক জননী পদে উন্নীত করে । এভাবে গদাধর সর্বব্যাপিণী
চৈতন্যরূপিণী দেবীর দর্শন লাভ করেন ।

১৮৫৫ সনে গদাধর মন্দিরের পুরোহিত নিযুক্ত হন। এতে তার কালীসাধনার সুবর্ণ সুযোগ ঘটে | এর ছয়
বছর পর ১৮৬১ সালে সিদ্ধা ভৈরবী যোগেশ্বরী দক্ষিণেশ্বরে আসেন | গদাধর তাকে গুরু মানেন এবং
তান্ত্রিক সাধনায় সিদ্ধিলাভ করেন । এই ভৈরবীই গদাধরকে অসামান্য যোগী এবং অবতার পুরুষ বলে
আখ্যায়িত করেন ।

এরপর গদাধরের সাধন জীবনে আসেন সন্ন্যাসী তোতাগুরী । তিনি গদাধরকে বেদান্ত সাধনায় দীক্ষিত করেন
এবং তাঁর নাম রাখেন শ্রীরামকৃষ্ণ পরমহংস। শ্রীরামকৃষ্ণ একই সঙ্গে বৈষ্ঞব সাধনায়ও সিদ্ধিলাভ করেন ।

রামকৃষ্ণ শুধু হিন্দু ধর্মমতভিত্তিক সাধনায়ই আবদ্ধ থাকেন নি। তিনি ইসলাম ও খ্বিষ্ট ধর্মমতেও সাধনা
করেছেন । এভাবে বিভিন্ন ধর্ম সাধনার মাধ্যমে তিনি ঈশ্বরকে উপলব্ধি করেছেন । তার মতে সকল ধর্মেই
জীবনের উদ্দেশ্য ঈশ্বরকে উপলব্ধি করা। ধর্মসমূহের পথ ভিন্ন হলেও সকলেরই উদ্দেশ্য এক ও অভিন্ন
ঈশ্বরের নৈকট্য লাভ করা | তাই তিনি উদার কণ্ঠে বলেছেন, “সকল ধর্মই সত্য, যত মত তত পথ ।' তিনি
প্রথাগত সন্যাসীদের মতের সঙ্গে একমত ছিলেন না বা তীদের মতো পোশাকও পরতেন না । এমনকি তিনি
স্ত্রী সারদা দেবীকে সাক্ষাৎ জগদন্বা জ্ঞানে পূজা করতেন ।

শ্রীরামকৃষ্ণ ছিলেন লোকগুরু। ধর্মের জটিল তত্ব তিনি গল্পের মাধ্যমে সহজ করে বোঝাতেন। ঈশ্বর
রয়েছেন সকল জীবের মধ্যে, তাই জীবসেবাই ঈশ্বরসেবা - এই ছিল তার দর্শন । ধর্মীয় সম্গ্রীতিতে গভীর
বিশ্বাসী ছিলেন তিনি । তার প্রধান শিষ্য স্বামী বিবেকানন্দ তীরই ধর্মীয় আদর্শ জগদ্ধাসীকে শুনিয়ে গেছেন,
যার ফলে তার এই জীবসেবার আদর্শ অর্থাৎ মানবধর্ম আজ বিশ্বব্যাপী সমাদৃত । বিবেকানন্দ তার গুরুদেব
সম্পর্কে বলেছেন, “তিনি যেদিন জন্মেছেন, সেদিন থেকে সত্যযুগ এসেছে । এখন থেকে সব ভেদাভেদ উঠে
গেল, আচগ্তাল প্রেম পাবে । মেয়ে-পুরুষ-ভেদ, ধনী-নির্ধনের ভেদ, ব্রাহ্মণ-চণ্তাল-ভেদ সব তিনি দূর করে
দিয়ে গেলেন ।

২০১৮