১১০ হিন্দুধর্ম ও নৈতিক শিক্ষা

বিবেক

অনেক সময় ধর্মাধর্ম নির্ণয়ে কোনো দৃষ্টান্ত পাওয়া যাচ্ছে না এরূপ অবস্থার সম্মুখীন হতে হয় তখন বিবেকের
বাণী গ্রহণ করতে হয় । ধর্মাধর্ম নির্ণয়ে বিজ্ঞ ব্যক্তি নিজের বিবেককেও প্রামাণ্য বলে বিবেচনা করেন।
বিবেক কী বলে? যে কাজ ব্যক্তিকে বিপথগামী করে এবং সামষ্টিক অমঙ্গল ডেকে আনে, বিবেক সে-কাজকে
অধর্ম বলে বিবেচনা করে | কাজেই নিজেই নিজেকে প্রশ্ন করে নির্ণয় করতে হবে : কাজটি করলে ধর্ম হবে,
না অধর্ম হবে । নৈতিক মূল্যবোধের বিচারে যা ভালো কাজ তা ধর্মসম্মত এবং যা ভালো কাজ নয়, তা
করলে অধর্ম হয় ।

সুতরাং দেখা যাচ্ছে, নৈতিক মূল্যবোধের সাথে ধর্মপথের ঘনিষ্ঠ সম্পর্ক রয়েছে। নৈতিক মূল্যবোধ
হচ্ছে বিচারের মানদণ্ড । আর ধর্ম হচ্ছে সেই বিচারের সিদ্ধান্ত বা ফল।

ব্যক্তি বা সমাজের ক্ষতিকর কাজ ধর্মসম্মত নয় | বিবেক সেখানে বাধা দেবেই।

সুতরাং ধর্মপথ বলতে বোঝায় বেদ, স্মৃতি, সদাচার ও বিবেকের বিচারে ন্যায় ও সত্যের পথ এবং
ধৃতি, ক্ষমা, আত্মসংযম, অক্রোধ প্রভৃতি নৈতিক গুণাবলির প্রতিফলনমূলক পথ |

 

একক কাজ : ধর্মপথ সম্পর্কে পাচটি বাক্য লেখ।

 

 

 

নতুন শব্দ : আত্মমোক্ষায়, জগদ্ধিতায়, ব্রহ্মলগ্ন, ধর্মপথ, স্মৃতিশাস্ত্র, সদাচার |

পাঠ ২ : নৈতিক মূল্যবোধের সাথে ধর্মপথের সম্পর্ক

আমরা জানি, কোনটা ভালো কাজ বা কল্যাণকর কাজ আর কোনটা মন্দ কাজ, অকল্যাণকর কাজ, তা বিচার
করার যে বোধ বা বিবেচনা শক্তি, তাকেই বলে নৈতিক মূল্যবোধ । আবার ভালো কাজ করা ধর্ম এবং মন্দ
কাজ করা অধর্ম | অন্য কথায়, নৈতিক মূল্যবোধ হচ্ছে, যে কাজকে ন্যায় আচরণীয় ও কল্যাণকর মনে
করে, তা মেনে চললে ধর্ম হয় এবং যা ভালো কাজ নয়, তা করলে অধর্ম হয় । তাহলে নৈতিক মূল্যবোধের
সাথে ধর্মপথের ঘনিষ্ঠ সম্পর্ক রয়েছে । নৈতিক মূল্যবোধ হচ্ছে বিচারের মানদণ্ড । আর ধর্ম হচ্ছে সেই
বিচারের সিদ্ধান্ত বা ফল।

এ বিষয়ে একটা উদাহরণ :
পরের দ্রব্য অপহরণ করা বা আত্মসাৎ করা নৈতিক মূল্যবোধের মানদণ্ডে অন্যায় এবং তা শাস্তিযোগ্য

অপরাধ । আবার ধর্মের দৃষ্টিকোণ থেকে পরের দ্রব্য অপহরণ করা অধর্ম। অধর্ম করলে পাপ হয়। পাপ
করলে ইহলোকে শাস্তি ভোগ করতে হয় এবং পরলোকে নরক যন্ত্রণা ভোগ করতে হয় ।

নৈতিক মূল্যবোধ আর ধর্মানুমোদিত আচরণ করার অনুশাসনের উদ্দেশ্য একই ।
নৈতিক মূল্যবোধ বলে : রাগ করবে না।

ধর্মীয় অনুশীসনও বলে : রাগ করবে না।

নৈতিকতা ধার্মিকের গুণ । যার নৈতিকতা নেই তিনি অধার্মিক ।

২০১৮