২০১৮

হিন্দুধর্ম ও নৈতিক শিক্ষা ৬৯

এর মধ্য দিয়ে নারীর প্রতি শ্রদ্ধাবোধ সৃষ্টি হয় ৷ এভাবে পারিবারিক ও সমাজজীবনে প্রভূত কল্যাণ সাধিত
হয়।

নবমী ও দশমী পূজা
নবমী পুজা
নবমী তিথিতে দেবী দুর্গার নবমীবিহিত পূজা করা হয়। অষ্টমী ও নবমী তিথির সন্ধির সময় বিশেষভাবে

সন্ধি পূজা অনুষ্ঠিত হয় । সন্ধি পূজায় ১০৮টি মাটির প্রদীপ প্রজবলন করে দেবীর পূজা করা হয়। এ সময়
দেবী দুর্গাকে বিভিন্ন ধরনের উপকরণে ভোগ নিবেদন করা হয় এবং ভক্তদের মধ্যে প্রসাদ বিতরণ করা হয় ।

দশমী পূজা

দশমী তিথিতে পূজাবিধি অনুসারে দেবী দুর্গার দশমীবিহিত পুজা করা হয় । দশমীর দিনে হয় দেবী
দুর্গার প্রতিমা বিসর্জন । পূজার দশমীকে বলা হয় বিজয়া দশমী | দেবী দুর্গা যেন ঘরের মেয়ে । তিনি
শ্বশুর বাড়ি থেকে বাবার বাড়ি আসেন । চারদিন থেকে তীর ছেলেমেয়েদের নিয়ে কৈলাস ভবনে

যাত্রা করেন। দুর্গাপ্রতিমা নদী, পুকুর প্রভৃতি জলাশয়ে বিসর্জনের মাধ্যমে শারদীয় দুর্গা উৎসবের
সমান্তি ঘটে ।

বিজয়া দশমীর আনুষ্ঠানিকতা ও আচার

দেবী দুর্গার প্রতিমা বিসর্জনের মধ্য দিয়েই শুরু হয় বিজয়া দশমী । বিজয়া দশমীকে কেন্দ্র করে বিভিন্ন
আনুষ্ঠানিকতা ও আচার পালন করা হয় । বিজয়া দশমীর আনুষ্ঠানিকতা ও প্রধান প্রধান আচারের মধ্যে আছে-
১. দেবীকে সিঁদুর পরানো, মিষ্টি মুখ করানো এবং বিদায় সম্ভাষণ জানানো ।

২. সধবা নারীরা একে অন্যের কপালে সিঁদুর পরান ও দীর্ঘায়ু কামনা করেন ।

৩. পরস্পর আলিঙ্গন করা এবং মিষ্টিমুখের মাধ্যমে একে অপরকে ভালোবাসার বন্ধনে আবদ্ধকরণ |

৪. আনুষ্ঠানিকতার সঙ্গে মিছিল করে ঢাক, কীসর, সানাই ইত্যাদি বাদ্যযন্ত্র বাজিয়ে দেবীর প্রতিমা বিসর্জন ।
৫. বাড়িতে ফিরে ছেলেমেয়ে ও পাড়া-পড়শিদের সাথে শুভেচ্ছা বিনিময় ও ধান- দূর্বা দিয়ে দীর্ঘায়ু কামনা ।
৬. আত্মীয়স্বজন ও দরিদ্রদের মধ্যে নতুন জামা-কাপড় বা অর্থ ও উপহার প্রদান প্রভৃতি ।
বিসর্জনের দিন বা পরের দিন কোন কোন অঞ্চলে মেলা অনুষ্ঠিত হয় ।

বিজয়া দশমীর তাৎপর্য

১. মহিষাসুরকে বধ করার মধ্য দিয়ে বিজয় উৎসব পালিত হয় | সুতরাং এ দশমী বিজয়ের দিন । অন্যায়কে
প্রতিহত করে ন্যায় প্রতিষ্ঠার দিন।

২. দেবী দুর্গা দেবতাদের সম্মিলিত শক্তির প্রকাশ । তাই দুর্গাপূজা তথা বিজয়া দশমী এঁক্যের প্রতীক ।

৩. বিজয়া দশমী পারিবারিক ও সামাজিক জীবন থেকে সকল প্রকার অশুভশক্তিকে দূর করতে উদ্দদ্ধ করে
এবং পারস্পরিক সম্প্রীতি প্রতিষ্ঠায় প্রেরণা দান করে ।