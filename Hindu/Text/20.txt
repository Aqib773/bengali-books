২০১৮

হিন্দুধর্ম ও নৈতিক শিক্ষা ১১১

সুতরাং দেখা যাচ্ছে নৈতিক মূল্যবোধ ধর্মপথের নির্দেশ দেয় । যিনি সে নির্দেশ মেনে ধর্মপথে চলেন, তিনি
ধার্মিক বলে বিবেচিত হন । যিনি তা করেন না, তিনি অধার্মিক বলে গণ্য হন ।

দলীয় কাজ : দলে আলোচনা করে মূল্যবোধের সাথে ধর্মপথের সম্পর্কের বিষয়ে দশটি
বাক্য রচনা কর ।

 

 

 

 

নতুন শব্দ : ধর্মসম্মত, মানদণ্ড, অপহরণ, ধর্মানুমোদিত |

পাঠ ৩ : ধার্মিকের স্বরূপ

ধর্মের দশটি বাহ্য লক্ষণ (ধৃতি, ক্ষমা, দম, ধী, বিদ্যা, অক্রোধ প্রভৃতি) যার মধ্যে প্রকাশ পায় বা যিনি ধর্মের
এ দশটি লক্ষণ নিজের জীবনে চলার পথে অনুসরণ করেন, তিনিই ধার্মিক । ধার্মিক ব্যক্তি বেদ, স্মৃতি,
সদাচার ও বিবেকের আহ্বানকে প্রামাণ্য বলে মনে করেন । ধার্মিক ব্যক্তি কখনো ধৈর্য হারান না । তিনি
ক্ষমতা থাকলেও ক্ষমা করেন । ক্ষমতার দন্ত দ্বারা তিনি পরিচালিত হন না । তিনি সর্বাবস্থায় নিজেকে সংযত
করতে পারেন ।

আমাদের ইন্দ্িয়গুলো কেবলই পরিতৃপ্ত হতে চায়। কাম, ক্রোধ লোভ, মোহ, মদ ও মাঘসর্য যখন
আমাদের ইন্্িয়গুলোকে নিয়ন্ত্রণ করে, আমরা তখন ইন্দ্রিয়ের ওপর নিয়ন্ত্রণ হারিয়ে বিপথগামী হই । কিন্তু
যিনি ধার্মিক, তিনি কাম ক্রোধ প্রভৃতি প্রবৃত্তিকে দমন করতে পারেন । তিনি ইন্দ্রিয়ের ইচ্ছায় চলেন না।
বরং ইন্দ্রিয়কেই সংযত করে নিজের ইচ্ছা অনুসারে চালাতে পারেন ।

ধার্মিক ব্যক্তি ধীশক্তি সম্পন্ন । তীর প্রজ্ঞা তাকে মহান করে তোলে । সকল কিছু বিচার করার অনন্য শক্তি
দান করে । তিনি নানা বিদ্যায় পারদর্শী । ধী এবং বিদ্যা তাকে চরিত্রের উন্নততর পর্যাঁয়ে নিয়ে যাওয়ার
ক্ষেত্রে সহায়তা করে ধার্মিক ব্যক্তি সত্যপ্রিয়। তিনি কখনও সত্য থেকে দূরে সরে যান না। ধার্মিক
ব্যক্তি সুখে-দুঃখে নিরুদ্দেগ থাকেন । আনন্দে অতি উদ্বেল হন না, দুঃখে ভেঙ্গে পড়েন না। দান ও দয়া
ধার্মিকের দুটি প্রধান নৈতিক গুণ |

হিন্দুধর্মের একটি দার্শনিক প্রত্যয় হচ্ছে : জীবের মধ্যে আত্মারূপে ঈশ্বর বাস করেন । “জীবঃ ব্রন্মেব নাপর$'-
জীব ব্র্ম ছাড়া আর কিছুই নয় । ধার্মিক ব্যক্তি শঙ্করাচার্যের এ বাণী দৃঢ়ভাবে বিশ্বাস করেন। তিনি গভীর
জ্ঞান, নিষ্কাম কর্ম এবং অকুগ্ঠ ভগবদ্ভক্তিকে নৈতিক মুল্যবোধে পরিণত করেছেন । ধার্মিক ব্যক্তি বিনয়ী ।
তিনি নিজেকে তৃণের চেয়েও নীচু মনে করেন । তিনি বৃক্ষের চেয়েও সহিষ্টু হন। তিনি সমদর্শী | তার
কাছে বর্ণভেদ নেই । জাতিভেদ নেই । ধর্ম-বর্ণ নির্বিশেষে সকলকে তিনি সমান বিবেচনা করেন ।

ধার্মিক ব্যক্তি ত্যাগের দ্বারা ভোগ করেন । তিনি যোগযুক্ত হয়ে জগতের হিতসাধনে আত্মনিবেদন করেন ।
জীবপ্রেম বা জীবসেবাকে পরম কর্তব্য বলে বিবেচনা করেন । ধার্মিক ব্যক্তি ধর্মপথ অনুসরণ করে
আদর্শ জীবন-যাপন করেন । ধার্মিকের এ জীবনবোধ ও নৈতিক মূল্যবোধ যার নেই, তিনি অধার্মিক ।