দ্বিতীয় অধ্যায়
দ্বিতীয় পরিচ্ছেদ : হিন্দুধর্মের উৎপত্তি ও ক্রমবিকাশ

বিশ্বে প্রচলিত ধর্মসমূহের মধ্যে হিন্দুধর্ম অন্যতম প্রাচীন ধর্ম । এর প্রাচীন নাম সনাতন ধর্ম । এই সনাতন
ধর্মের নির্দিষ্ট প্রবর্তকরূপে কোনো ব্যক্তিকে নির্দেশ করা যায় না। এ ধর্মের মূলে রয়েছেন ভগবান স্বয়ং ।
জগৎ সৃষ্টির সঙ্গে সঙ্গে এ ধর্মের সৃষ্টি হয়েছে । তবে মানব সভ্যতার কোন বিস্মৃত অতীতে হয়ত কোন
আদিম মানবের মনে প্রথম ধর্মবোধ জেগে ওঠে । সেখান থেকে এ ধর্মের যাত্রা শুরু ।

 

মানব সভ্যতার অগ্রগতিতে এ ধর্মের বিকাশ ও প্রসার লক্ষণীয় । বহিরাগত আর্ধ সম্প্রদায়ের ধর্মমতের
সঙ্গে প্রাগার্য ধর্মমতের সংশ্লেষণে হিন্দুধর্মের উৎপত্তি ও ক্রমবিকাশ । হিন্দুধর্ম চিন্তায় একেশ্বরবাদ, অবতারবাদ,
ঈশ্বরের গুণ ও শক্তি হিসেবে দেব-দেবীর উপাসনা ও পুজা পদ্ধতির পরিচয় মেলে । ধর্মগ্রন্থ হিসেবে বেদ,
উপনিষদ (বেদান্ত), পুরাণ, গীতা, ভাগবতের প্রকাশ ঘটে এবং দার্শনিক চিন্তায়ও বৈচিত্র্য লক্ষ করা যায়।
বাংলাদেশের পরিপ্রেক্ষিতেও সনাতন ধর্মের সংস্কার ও ধর্মসাধনার নব নব রূপ লক্ষণীয় | রাজা রামমোহন
রায়, ঠাকুর শ্রীরামকৃষ্ণ, স্বামী বিবেকানন্দ, প্রভু জগদন্ধু, ঠাকুর অনুকূলচন্দ্র, বাবা লোকনাথ, হরিটাদ ঠাকুর,
স্বামী স্বরূপানন্দ, স্বামী প্রণবানন্দ, এ.সি. ভক্তি বেদাত্ত স্বামী প্রভুপাদ প্রমুখ ধর্মগুরুর গৌরবময় অবদান

 

হিন্দুধর্মকে আধুনিকতার পরিমণ্ডলে উন্নীত করেছে। এঁদের সকলের প্রচেষ্টায় হিন্দুধর্ম বাংলাদেশসহ বিশ্বের
বিভিন্ন দেশে প্রচার ও প্রসার লাভ করেছে।
এ অধ্যায়ে হিন্দুধর্মের উৎপত্তি ও ক্রমবিকাশ সম্পর্কে সংক্ষেপে আলোচনা করা হয়েছে এবং বাং
হিন্দুধর্ম প্রচার, সংস্কার ও বিকাশে বিভিন্ন ধমীয় প্রতিষ্ঠানের ভূমিকা ব্যাখ্যা করা হয়েছে।
এ অধ্যায় শেষে আমরা-

€ হিন্দুধর্মের উৎপত্তি ও ক্রমবিকাশ বিস্তৃতভাবে বর্ণনা করতে পারব

০ বাংলাদেশে হিন্দুধর্ম তথা সনাতন ধর্ম প্রচার, সংস্কার ও বিকাশে বিভিন্ন ধর্মীয় প্রতিষ্ঠানের ভূমিকা

ব্যাখ্যা করতে পারব

* হিন্দুধর্মের সমৃদ্ধ এঁতিহ্য সম্পর্কে অবহিত হয়ে তা সমুন্নত রাখতে উদ্বুদ্ধ হব ।

ফর্মা-৫, হিন্দুধর্ম ও নৈতিক শিক্ষা-৯ম-১০ম