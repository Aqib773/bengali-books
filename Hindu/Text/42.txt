২০১৮

হিন্দুধর্ম ও নৈতিক শিক্ষা ১৩১

তখন নবদ্বীপে জগন্নাথ ও মাধব নামে দুই ভাই নগর কোতোয়ালের কাজ করতেন । লোকে তাদের বলত
জগাই- মাধাই | তারা ছিলেন মদ্যপ এবং ভয়ঙ্কর প্রকৃতির | যখন যা খুশি তা-ই করতেন । কেউ প্রতিবাদ
করতে সাহস করত না । নিত্যানন্দ এ-কথা জানতে পারলেন । তিনি শ্রীগৌরাঙ্গকে বললেন, 'জগাই-মাধাইকে
উদ্ধার করতে হবে ।' প্রভু মৌন সম্মতি দিলেন ।

তারপর একদিন নিত্যানন্দ ও হরিদাস কৃষ্ণনাম করতে করতে পথ দিয়ে ফিরছেন । হঠাৎ জগাই-মাধাইয়ের
সঙ্গে তাদের দেখা | মদ খেয়ে তখন তারা মাতাল । কৃষ্ঠনাম শুনে তারা ক্রোধে ফেটে পড়লেন | মাধাই একটা
ভাঙ্গা কলসির কানা ছুঁড়ে মারলেন নিতাইয়ের দিকে | মাথায় লেগে কেটে গেল । দরদর করে রক্ত পড়তে
লাগল । কিন্তু নিত্যানন্দ এক হাতে ক্ষতস্থান চেপে ধরে কৃষ্তনাম গেয়েই চললেন । এতে মাধাই আরো
ক্ষেপে গিয়ে আবার নিতাইকে মারতে গেলেন । কিন্তু জগাই তাকে আটকালেন। ইতিমধ্যে কয়েকজন
পথচারী সেখানে জড় হয়েছেন । নিতাইয়ের অবস্থা দেখে তাদের মায়া হলো । কিন্তু জগাই-মাধাইয়ের ভয়ে
কেউ কোনো কথা বলল না।

ঘটনাটি শ্রীগোরাঙ্গের কানেও গেল । সঙ্গে-সঙ্গে তিনি দল-বল নিয়ে ছুটে এলেন ঘটনাস্থলে ৷ তার ধৈর্যের
বাধ ভেঙ্গে গেছে । জগাই-মাধাইকে তিনি কঠোর দণ্ড দেবেন। নিত্যানন্দ তখন এগিয়ে এসে বললেন,
প্রভু, জগাইয়ের কোনো দোষ নেই । সে আমাকে রক্ষা করেছে । মাধাইও ভুল করে এ-কাজ করেছে। তুমি
এদের ক্ষমা করে দাও ।

নিত্যানন্দের কথা শুনে গৌরাঙ্গ অনেকটা শান্ত হলেন ৷ তিনি এগিয়ে গিয়ে জগাইকে বুকে টেনে নিলেন ।
তা দেখে মাধাইয়ের মনে অনুশোচনা এল | তিনি এগিয়ে এসে বললেন, 'প্রভু, আমি অপরাধ করেছি । আমায়
ক্ষমা করে দাও । গৌরাঙ্গ বললেন, “নিতাই যদি তোমায় ক্ষমা করে তাহলে তুমি ক্ষমা পাবে ।' এরপর মাধাই
জোড়হাতে এগিয়ে গেলেন নিত্যানন্দের দিকে । নিত্যানন্দ তাঁকে বুকে টেনে নিলেন । এভাবে গৌর-নিতাই
তীদের প্রেমভক্তি দিয়ে জগাই-মাধাইকে উদ্ধার করলেন । উপস্থিত লোকজন সবাই ধন্য-ধন্য করতে লাগল ।
এভাবে গৌর-নিতাই নবন্থীপে কৃষ্ণনাম কীর্তন ও প্রেমভক্তি দিয়ে সবাইকে আপন করে নিতে লাগলেন ।
মানুষে-মানুষে ভেদাভেদ কমতে লাগল | এমন সময় একদিন শ্রীগৌরাঙ্গ সন্ন্যাস নিয়ে নীলাচলে গেলেন।
নিত্যানন্দও সঙ্গে গেলেন । সেখানে কিছুদিন থাকার পর গৌরাঙ্গ একদিন বললেন, “নিত্যানন্দ, গৌড়ে
এখন একদিকে চলছে শক্তি বা তন্ত্রসাধনা, অন্যদিকে চলছে নব্যন্যায়ের যুক্তিসর্বস্ব জ্ঞানততৃচর্চা |
ধর্মপিপাসু সাধারণ মানুষ কোনো পথ খুঁজে পাচ্ছেনা । তুমি সেখানে গিয়ে সংসারী হও এবং বিদ্বান, মূর্খ,
ব্রাহ্মণ, চণ্ডাল, ধনী, দরিদ্র সকলের মধ্যে হরিভক্তি ও প্রেমধর্ম বিতরণ কর । সকলকে এক কৃষ্ণনামে
আবদ্ধ কর ॥

একথা শুনে নিত্যানন্দের মাথায় যেন বজ্বাঘাত হলো । তাকে প্রভুর সঙ্গ ত্যাগ করতে হবে । কিন্তু প্রভুর
আদেশ । মানতেই হবে । তাই নিত্যানন্দ গৌড়ে ফিরে এলেন এবং কালনার অধিবাসী সূর্যদাসের দুই কন্যা
বসুধা ও জাহৃবীকে বিবাহ করেন । তাদের নিয়ে তিনি খড়দহে সংসার পাতেন। বসুধার পুত্র বীরভদ্ ।
জাহ্ৃবীর কোনো সন্তান না থাকায় তিনি এক পোষ্যপুত্র গ্রহণ করেন । তাঁর নাম রামাই গোস্বামী । খড়দহের
গোস্বামীরা এঁদেরই বংশধর । নিত্যানন্দ ধারার গোস্বামীরা গৌড়দেশের সমাজজীবনে বেশ কিছুকাল ধরে
প্রেমধর্মের প্রসার ঘটান।