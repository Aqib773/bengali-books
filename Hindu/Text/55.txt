২০১৮

হিন্দুধর্ম ও নৈতিক শিক্ষা ১৪৩

কাপুরুষতাই পাপ। স্বাধীতাই ধর্ম, পরাধীনতাই পাপ । পরোপকারই ধর্ম, পরগীড়নই পাপ । আত্মবিশ্বাস
ও ঈশ্বরে বিশ্বাস -এ-দুটি জিনিসই উন্নতি লাভের একমাত্র উপায় ।

বিবেকানন্দ বলতেন, সত্যই সকল ধর্মের ভিত্তি। সৎ হওয়া আর সৎ কর্ম করা ধর্মের অঙ্গ । তিনি অথর্ববেদের
উদ্ধৃতি দিয়ে বলেছেন, 'অসত্য নয়, সত্যেরই জয় হয়; একমাত্র সত্যের মধ্য দিয়েই ঈশ্বর লাভের পথ প্রসারিত
হয় ।' যেব্যক্তি জগতের জন্য তার ক্ষুদ্র “আমিকে' ত্যাগ করতে পারে, সে দেখে সমস্ত জগৎ তার । যে ব্যক্তি
পবিত্র এবং সাহসী, সেই সব কিছু করতে পারে ।

বিবেকানন্দের কাছে কোনো জাতিভেদ ছিল না। তিনি বলতেন - নীচ জাতি, মূর্খ, দরিদ্র, অজ্ঞ, মুচি, মেথর
সকলেই আমাদের ভাই । এদের সেবাই পরম ধর্ম। তাঁর এই আদর্শে উদ্বুদ্ধ হয়ে ব্রাহ্মণ যুবকরা পর্যন্ত
কলেরাপীড়িত চণ্ডালদের পাশে বসে তাদের সেবা করেছেন । বিবেকানন্দের মৃত্যুর দশ বছর পরে সুভাষচন্দ্র
বসু তার রচনাবলি পড়ে অনুভব করতে পারেন যে, মানবসেবাই হচ্ছে মুক্তির একমাত্র পথ । তাই নি্স্বার্থ
সেবাকেই তিনি তার জীবনের মূলমন্ত্র করেন এবং পরবর্তীকালে 'নেতাজি' ভূষণে ভূষিত হন ।

বিবেকানন্দ নারী-স্বাধীনতায় বিশ্বাসী ছিলেন। নারীশিক্ষাকে তিনি সর্বান্তঃ$করণে সমর্থন করতেন ।
বৈদিক যুগের মৈত্রেয়ী, গার্গী প্রমুখ বিদুধী নারীর উল্লেখ করে তিনি বলেছেন -সেই যুগে নারীরা যদি এত
শিক্ষালাভ করতে পারে, তাহলে এযুগের নারীরা পারবে না কেন? তার মতে যে-জাতি নারীদের সম্মান
দেয় না, সে-জাতি কখনো বড় হতে পারে না । “নারীদের অবস্থার উন্নতি না করে বিশ্বের মঙ্গলসাধন করা
সম্ভব নয়। কোন পাখি একটি ভানা নিয়ে উড়তে পারে না।' এমনকি অধ্যাত্ম সাধনায় নারীরা যাতে সুযোগ
পায় এবং এগিয়ে আসে তার জন্য তিনি সারদাদেবীর পরিচালনায় নারীদের জন্য একটি মঠ প্রতিষ্ঠারও
পরিকল্পনা করেছিলেন ।

বিবেকানন্দ দেশের উন্নতির জন্য সমাজ সংস্কারের কথাও ভাবতেন | তিনি বলতেন - দেশের উন্নতি করতে
হলে সব স্তরের মানুষের উন্নয়ন প্রয়োজন । তিনি সমাজের নীচু স্তরের মানুষদের প্রতি উঁচু স্তরের মানুষের
অত্যাচারের প্রতিবাদ করেছেন । সারা দেশ ঘুরে তিনি শ্রমিক শ্রেণির মানুষের অবস্থা দেখেছেন । তাদের
প্ররিশ্রম করার ক্ষমতা দেখে তিনি ভবিষ্যদ্বাণী করেছেন যে, এক সময় এঁরাই ভারতবর্ষ শীসন করবেন | তাই
তিনি বলেছেন, “... নৃতন ভারত বেরুক | বেরুক লাগল ধরে, চাষার কুটির ভেদ করে, জেলে মালা মুচি
মেথরের ঝুপড়ির মধ্য হতে । বেরুক মুদির দোকান থেকে, ভুনাওয়ালার উনুনের পাশ থেকে । বেরুক
কারখানা থেকে, হাট থেকে, বাজার থেকে । বেরুক ঝোপ জঙ্গল পাহাড় পর্বত থেকে ।

বিবেকানন্দ অন্তর দিয়ে অনুভব করতে পেরেছিলেন যে, শিক্ষা ব্যতীত কোনো জাতির উন্নয়ন সম্ভব নয় ।
তাই তিনি বলতেন -দেশের জনগণকে শিক্ষিত করে তুলতে হবে, তবেই একটি উন্নত জাতি গড়ে তোলা