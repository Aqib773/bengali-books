২০১৮

হিন্দুধর্ম ও নৈতিক শিক্ষা ১৪৯

মা সব সময় কাজ নিয়ে থাকতে ভালোবাসতেন । দিনরাত শুধু কাজ আর কাজ । কাজই যেন ছিল
তার জীবন ৷ আজীবন তিনি কামনাহীন কর্মযজ্ঞ করে গেছেন ।

মা শুধু একজন জ্ঞানতপন্থিনী বা রুক্ষ যোগিনীই ছিলেন না। তার মধ্যে প্রচণ্ড সৌন্দর্যবোধও ছিল।
এক নিবিড় সৌন্দর্যবোধের দ্বারা তিনি বহিঃপ্রকৃতি ও অস্তঃপ্রকৃতির মধ্যে চমতকার সামঞ্জস্য সাধন করে
চলতেন । তিনি চাইতেন মানুষের অন্তঃগ্রকৃতিও এমনি বাইরের প্রকৃতির মতো সুন্দর হয়ে উঠুক | এভাবে
তিনি আশ্রমটিকে প্রাকৃতিক সৌন্দর্যের এক লীলাভূমিরূপে গড়ে তুলেছিলেন ।

মায়ের এক অভাবনীয় পরিকল্পনা ছিল শ্রীঅরবিন্দের নামে অরোভিল নগর প্রতিষ্ঠা । ১৯৫৪ খ্রিষ্টাব্দে তিনি এ
পরিকল্পনা করেছিলেন । এর জন্য পপ্ডিচেরীর উত্তর-পূর্ব দিকে প্রায় ছয় মাইল দূরে সমুদ্র উপকূলে ১৫
বর্গমাইল ভূমি সংগ্রহ করা হয় । ১৯৬৮ খ্রিষ্টাব্দের ২৮এ ফেব্রুয়ারি এর ভিত্তিস্থাপন করা হয়। ভিত্তিমুলে
পৃথিবীর ১২৬টি দেশের মাটি এনে জড় করা হয়। এসব দেশের তরুণ-তরুণীরা এ মাটি নিয়ে আসেন।
১৯৭২ খিষ্টাব্দের ২১শে ফেব্রুয়ারি মায়ের শুভ জন্মদিনে এর নির্মাণ কাজ শুরু হয় ।

মায়ের পরিকল্পনা ছিল, অরোভিল হবে একটি আধুনিক নগর | এখানে প্রায় পঞ্চাশ হাজার লোক বাস
করবে । সবাই হবে এক পরিবারের সদস্য ৷ এখানে আধুনিক নগরের সমস্ত সুযোগ-সুবিধা থাকবে | আধুনিক
জ্ঞান-বিজ্ঞান, শিল্পকলা, দর্শন, আধ্যাত্মিক সাধনা সব কিছুর চর্চা হবে এখানে । অরোভিল হবে সমগ্র
বিশ্বমানবের । আন্তর্জাতিক মানব-এঁক্যের জীবন্ত ল্যাবরেটরি | এটি হবে একটি আত্মনির্ভরশীল জনপদ ।
এখানকার সকলেই হবে এর জীবনযাত্রা ও উন্নতির অংশীদার । তারাই নানাভাবে এর সকল কাজ করবে ।
কাউকে খাজনা দিতে হবে না । কাউকে খাবার ভাবনা ভাবতে কবে না । সকলকে খাওয়াবার দায়িত্ব এই
প্রতিষ্ঠানই গ্রহণ করবে । সকল দেশেরই আচার-ব্যবহার ও খাদ্যরীতি সম্পূর্ণই বজায় রাখা হবে।
অরোভিল হবে সকল প্রকার সামাজিক, রাজনৈতিক ও ধর্মীয় বিশ্বাসের উধের্ব উঠে একমাত্র সত্যের সেবা ।

মায়ের এই পরিকল্পনা অনুযায়ী অরোভিল নগর সিত্যিই গড়ে উঠেছে। ২০০৬ খ্রিষ্টাব্দে এর নির্মাণ কাজ
শেষ হয়েছে । সেখানকার অধিবাসীরা মায়ের আদর্শকে শিরোধার্য করে সম্প্রীতির সঙ্গে বসবাস করছেন ।

শ্রীমা সুন্দর ছবি আঁকতে পারতেন । গানও জানতেন | ভালো অর্গান বাজাতে পারতেন । প্রতি বছরের শেষ
দিন রাত বারোটার পর তিনি অর্গান বাজিয়ে নতুন বছরকে স্বাগত জানাতেন। বিভিন্ন রচনায় তার
সাহিত্য-প্রতিভা ও কবিত্বশক্তিরও পরিচয় পাওয়া যায় ।

মায়ের অক্রান্ত পরিশ্রমে পণ্ডিচেরীর অরবিন্দ আশ্রম সারা ভারতে এক আদর্শ স্থান হিসেবে খ্যাতি লাভ
করে । এর আদর্শে ভারতবর্ষের বিভিন্ন স্থানে অরবিন্দ আশ্রম গড়ে ওঠে । বাংলাদেশেও অরবিন্দ আশ্রম
রয়েছে । এই আশ্রমের আদর্শ ভারতবাসীদের জীবনে এক গভীর প্রভাব ফেলেছে।

১৯৭৩ খ্রিষ্টাব্দের ১৭ই নভেম্বর পপ্তিচেরীর অরবিন্দ আশ্রমে এই মহীয়সী নারীর জীবনাবসান ঘটে ।

শ্রীমার জীবনাদর্শ থেকে আমরা যে শিক্ষা পাই তা হলো: ব্যক্তিজীবনে পবিত্রতা, ঈশ্বরে বিশ্বীস, শিক্ষা ও
সেবাকে জীবনের ব্রত হিসেবে গ্রহণ করা । সামগ্রিকভাবে নৈতিক উন্নতি ও মঙ্গল সাধন করা ।