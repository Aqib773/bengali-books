২৬ হিন্দুধর্ম ও নৈতিক শিক্ষা

পতঞ্জলির যোগ দর্শনে বলা হয়েছে- “যোগঃ চিত্তবৃত্তিনিরোধঃ' । অর্থাৎ চিত্তবৃত্তির নিরোধকে যোগ বলা
হয়। মোক্ষ লাভের জন্য প্রথমে প্রয়োজন আঝ্মোপলর্ধি । আর এই আত্মোপলন্ধির জন্য প্রয়োজন শুদ্ধ,
স্থির ও প্রশান্ত মন বা চিত্তের স্থিরতা ।

মনকে শুদ্ধ ও শান্ত করার জন্য যোগদর্শনে আট প্রকার সাধনপ্রক্রিয়ার কথা বলা হয়েছে; যেমন- ১. যম
২. নিয়ম ৩. আসন ৪. প্রাণায়াম ৫. প্রত্যাহার ৬. ধারণা ৭. ধ্যান ও ৮. সমাধি | এই আট প্রকার যোগালগ
অনুশীলন করে একজন যোগী মুক্তিলাভ করতে পারেন । যোগাঙগগুলোর পরিচয় নিচে বর্ণনা করা হলো :

১. যম £ যম" শব্দটি মূলত সংযম অর্থ প্রকাশক । মুক্তিলাভের জন্য সাধক দৈনন্দিন জীবনে আচার-আচরণে
সংযমী হবেন। তাকে অহিংসা, সত্য, অস্তেয়, ব্রক্ষচর্য ও অপরিগ্রহ - এ পাঁচটি বিষয়ের অনুশীলন
করতে হবে । এই পীচটিকে বলা হয় যম । দেহ, মন ও বাক্যের দ্বারা কোনো জীবকে হত্যা নাকরাবা
নির্যাতন না করাকে বলে অহিংসা ৷ যোগী পুরুষ বাক্যে কর্মে সত্যনিষ্ঠ হবেন । কখনো মিথ্যার আশ্রয় গ্রহণ
করবেন না। আবার অস্তেয় বলতে বোঝায় অপরের জিনিস চুরি না করা । মনে যেন চুরি করার ইচ্ছাও
না জাগে । সে সঙ্গে ব্রক্ষচর্য অবলম্বন করতে হবে । বিনা প্রয়োজনে কোনো দ্রব্য গ্রহণ করা যাবে না, একে
বলা হয় অপরিগ্রহ ৷

২. নিয়ম : শৌচ, সন্তোষ, তপস্যা, স্বাধ্যায় ও ঈশ্বর প্রণিধান এই পাচটি অনুষ্ঠান নিয়মের অন্তর্তুক্ত। শৌচ
দুই প্রকারের : বাহ্যিক এবং অভ্যন্তরীণ । স্লানাদির মাধ্যমে দেহ পরিষ্কার-পরিচ্ছন্ন রেখে বাহ্যিক শৌচ লাভ
হয়। আবার সৎ চিন্তা, মৈত্রী, দয়া প্রভৃতি ভাবনার দ্বারা অভ্যন্তরীণ শৌচ লাভ হয়ে থাকে । স্বাভাবিকভাবে
যা পাওয়া যায় তাতে সন্তুষ্ট থাকাই সন্তোষ ৷ আবার শ্রদ্ধার সাথে শান্ত্র নির্ধারিত ব্রত উদ্যাপন করাকে
বলে তপস্যা । বেদাদি ধর্মশান্ত্র নিয়মিত অধ্যয়ন করাই স্বাধ্যায় ৷ ঈশ্বরকে সর্বক্ষণ চিন্তা করার নাম ঈশ্বর
প্রণিধান।

৩. আসন : দেহ ও মনকে সুস্থ ও স্থির রাখার উদ্দেশ্যে বিভিন্ন দেহভঙ্গি বা দেহাবস্থানকে বলে আসন ।
যোগ সাধনায় আসন অনুশীলন একটি গুরুত্বপূর্ণ ব্যাপার । আসন রয়েছে অনেক প্রকারের, যেমন- পদ্মাসন,
বজাসন, গোমুখাসন ইত্যাদি । এই আসন অনুশীলনের মধ্য দিয়ে যোগীপুরুষ নিজ দেহ ও মনকে ঈশ্বর
চিন্তায় নিবিষ্ট করার যোগ্যতা অর্জন করে । তবে কোনো গুরু বা যোগীর নিকট এই আসন প্রক্রিয়া শিক্ষা
করা দরকার | তা না হলে হিতে বিপরীত হতে পারে । অবৈজ্ঞানিকভাবে আসন অভ্যাসে অসুস্থ হওয়ার
সম্ভাবনা থাকে ।

৪. প্রাণায়াম : শ্বাস-প্রশ্বাসের স্বাভাবিক গতিকে নিয়ন্ত্রণ এবং নিজ আয়ত্তে আনাই প্রাণীয়াম । প্রাণায়াম
তিন প্রকার | যেমন- রেচক, পূরক এবং কুস্তক । শ্বীস ত্যাগ করে সেটি বাইরে স্থির রাখার নাম রেচক।
শ্বাস গ্রহণের নাম পূরক | নিয়মিত গতিরোধ করে শ্বাস ভিতরে দীর্ঘ সময় রুদ্ধ রাখার নাম কুস্তক। এই
প্রাণায়াম যোগের অত্যন্ত গুরুত্বপূর্ণ অঙ্গ । প্রাণায়ামে যেমন সুফল পাওয়া যায় তেমনি ক্ষতির সম্ভাবনা
থাকে । তাই অভিজ্ঞ গুরুর নিকট প্রাণায়াম শিক্ষা করতে হয় ।

২০১৮