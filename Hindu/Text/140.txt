৭৮ হিন্দুধর্ম ও নৈতিক শিক্ষা

পাঠ ১: যোগসাধনার ধারণা ও গুরুত্ব

যোগসাধনার ধারণা

“যোগ' শব্দটি সাধারণভাবে মিলনের অর্থই ব্যক্ত করে । একের সঙ্গে অপরের মিলন বা একত্রিত হওয়া
বা তাদের একত্রিত করাকে যোগ বলা হয়। কিন্তু সাধন ক্ষেত্রে এর অর্থ আরো গভীরে নিহিত।
জীবাত্মার সঙ্গে পরমাত্মার সংযোগই যোগসাধনা |

ব্রহ্ম এক হয়েও বহু, নির্ণ হয়েও সগুণ, অরূপ হয়েও রূপময়, নৈর্ব্যক্তিক হয়েও ব্যক্তিস্বরূপ, অব্যক্ত
হয়েও চরাচরে ব্যক্ত । ব্রন্মের সঙ্গে সংযোগের প্রচেষ্টার নাম যোগসাধনা ৷ তার অস্তিত্বও অনন্ত, চেতনাও
অনন্ত, আনন্দও অনন্ত ৷ তিনি বিশ্বময়, আবার তিনি বিশ্বাতীত- সচ্চিদানন্দ | এ ব্রন্মের সঙ্গে চাই যোগ ।
সুতরাং যোগের মাধ্যমে ব্রহ্ম বা ঈশ্বরের আরাধনার প্রক্রিয়াকে যোগসাধনা বলে ।

যোগসাধনা মুক্তি লাভের একটি বিশেষ উপায় । মুক্তি লাভের জন্য প্রথমে প্রয়োজন আত্মোপলবির
আর এই আজ্মোপলন্ধির জন্য প্রয়োজন শুদ্ধ, স্থির ও প্রশান্ত মন। এজন্য শরীর ও মনকে উপযোগী
করতে হয় । তাই শরীর সুগঠিত, সুস্থ ও মনকে নিরুদ্বেগ রাখার জন্য যে কৌশল অবলম্বন করা হয়

তার নামও যোগ | বিশেষভাবে একে হঠযোগ বলে । হঠযোগ হচ্ছে পরমাত্মার সঙ্গে সংযোগের প্রথম
সোপান ।

যোগসাধনার গুরুত্ব

দেহকে সুস্থ ও মনকে শান্ত রাখতে এবং ধর্মসাধনার ক্ষেত্রে যোগের গুরুত্ব অপরিসীম | যোগের মাধ্যমে
পাচনতন্ত্র সম্পূর্ণরূপে সুস্থ হয়ে ওঠে, যার ফলে শরীর সুস্থ, হালকা এবং স্র্তিদায়ক হয়ে ওঠে । যোগ
সাধনা দ্বারা হৃদরোগ, হাপানি, শ্বাসকষ্ট, এ্যালার্জি ইত্যাদির হাত থেকে মুক্তি পাওয়া যায় । যৌগিক ক্রিয়ার
দ্বারা মেদের পাচন হয়ে শরীরের ওজন কমে এবং শরীর সুস্থ ও সুন্দর হয়। স্থুলকায় মানুষের শরীর ও
মন সুস্থ ও সুন্দর রাখার জন্য যোগের বিকল্প নেই। যোগ দ্বারা ইন্দ্রিয় এবং মনের নিগ্রহ হয়, যম-নিয়মাদি
অষ্টাঙ্গ যোগের অভ্যাসের দ্বারা সাধক পরমাত্মা পর্যস্ত পৌছতে সক্ষম হয়ে ওঠেন। ব্যাসদেব বলেছেন,
“যোগই হলো এক অর্থে সমাধি ।' পুরাকালে মুনিখষিগণ যোগসাধনার বলেই শরীরকে সুস্থ সবল রাখতেন ।
যোগাসনের মাধ্যমে তীরা নীরোগ থাকতেন ও ধ্যানে, তপ-জপে এবং প্রাণায়ামে নিজেদের দেহ সুস্থ-সবল
রাখতেন ও দুশ্িস্তাহীন মনের অধিকারী হতেন ।

যোগীদের মধ্যে কেউ কেউ যোগসাধনায় কেবল যোগ এশ্বর্য লাভ করেই তৃপ্ত হন; আবার কেউ কেউ
কঠোর তপস্যায় মায়াপাশ ছিন্ন করে পুনরায় যোগশক্তির মাধ্যমে বিশ্বজনের হিতে কল্যাণ সাধনে ব্রতী
হন। তারা আত্মসমাহিত হয়ে মোক্ষলাভ করেন ৷ যোগসাধনাবলে এই আত্মসমাধি ও যোগধারণার সূক্ষ্ম
নিদর্শন সম্বন্ধে মহাপ্রাজ্ঞ ভীম্ম বলেছেন, ধনুর্ধারী যোদ্ধারা যেমন অপ্রমত্ত সমাহিত চিত্তে লক্ষ্যভেদ করে
তেমনি যোগীরা অনন্যমনে একনিষ্ঠ সাধনায় মোক্ষলাভ করেন । যোগতর্তুবিদ মহাত্মারা একাগ্রচিত্তে
সংসারের মায়াতরঙ্গ উত্তীর্ণ হয়ে জীবাত্মাকে পরমাত্মার সঙ্গে এক করে দুর্লভ ব্রহ্ষপদ লাভ করেন । যে
যোগী অহিংসাব্রত পরায়ণ হয়ে জীবাত্মার সঙ্গে পরমাত্মার সংযোগ করতে পারেন তিনি যোগবলে মুক্তি লাভ
করতে পারেন ।

২০১৮