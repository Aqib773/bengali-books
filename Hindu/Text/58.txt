হিন্দুধর্ম ও নৈতিক শিক্ষা ১৪৫

এভাবে স্বামী বিবেকানন্দ ধর্ম প্রচারের পাশাপাশি সমাজ সংস্কার এবং দেশের উন্নয়নের কথাও ভেবেছেন ।
তিনি অন্য সন্ন্যাসীদের মতো কেবল ঈশ্বর-সাধনা নিয়েই ব্যস্ত থাকেন নি। তার গুরুদেব শ্রীরামকৃষণঃ
পরমহংসদেবও এমনটাই চেয়েছিলেন ।

বিবেকানন্দ তার গুরুদেবের আদর্শ প্রচারের জন্য ১৮৯৭ সনে “রামকৃষ্ণ মিশন" প্রতিষ্ঠা করেন। পরের
বছর একটি মঠও প্রতিষ্ঠা করেন । পশ্চিমবঙ্গের হাওড়া জেলার বেনুড়ে গঙ্গার পশ্চিম পাড়ে এটি অবস্থিত ।
সাধারণভাবে এটি “বেলুড় মঠ' নামে পরিচিত । পৃথিবীর বিভিন্ন দেশে এই রামকৃষ্ণ মঠ ও রামকৃষ্ণ মিশনের
শাখা রয়েছে । এসবের প্রধান কেন্দ্র বেলুড় মঠ | বাংলাদেশে যেসব মঠ ও মিশন রয়েছে, সেসবের প্রধান
কেন্দ্র ঢাকার রামকৃষ্ণ মিশন । পৃথিবী ব্যাপী এই মঠ ও মিশনের মাধ্যমে ধর্ম চর্চার পাশাপাশি অসংখ্য
মানুষকে সেবা প্রদান করা হচ্ছে। সেবার মধ্যে রয়েছে শিক্ষা, চিকিৎসা, আপৎকালীন সাহায্য প্রদান ইত্যাদি ।
বিবেকানন্দের বিপুল অধ্যাত্মশক্তি ও কর্মব্রতের মধ্য দিয়ে ভারতের আত্মা সেদিন জেগে উঠেছিল । দেশের
ধর্মক্ষেত্রে ও সমাজজীবনে জেগেছিল এক নতুন প্রাণস্পন্দন ৷ আত্মবিস্থৃত জাতি সেদিন দেশের সনাতন
ধর্মজীবন থেকে প্রাণরস আহরণে প্রবৃত্ত হয়ে উঠেছিল । ভারতের অন্তর্নিহিত এঁক্যবোধ জাতীয় জীবনে
আত্মপ্রকাশ করেছিল ।

বিবেকানন্দ ছিলেন কঠোর পরিশ্রমী। কাজ ছাড়া তিনি কিছুই বুঝতেন না। তাই বিশ্রামের অভাবে অল্পদিনেই

তীর শরীর ভেঙে পড়ে । ফলে ১৯০২ খ্রিষ্টাব্দের ৪ জুলাই বেলুড় মঠে এই মহামনীষী দেহ ত্যাগ করেন ।

বিবেকানন্দের কয়েকটি বাণী

১। ধর্ম এমন একটি ভাব যা পশুকে মানুষে এবং মানুষকে দেবত্বে উন্নীত করে ।

২। ওঠ, জাগো, আর ঘুমিয়ো না; সকল অভাব, সকল দুঃখ ঘুচাবার শক্তি তোমাদের নিজেদের ভেতর
রয়েছে - এ- কথা বিশ্বাস কর, তাহলেই শক্তি জেগে উঠবে ।

৩ । অপরকে ভালোবাসাই ধর্ম, অপরকে ঘৃণা করাই পাপ।

৪ । যে শিক্ষায় জীবনে নিজের পায়ের ওপর দীড়াতে পারা যায়, সে-ই হচ্ছে শিক্ষা ।

€ | হৃদয় ও মস্তিষ্ক দ্বারাই চিরকাল যা কিছু বড় কাজ হয়েছে, টাকার দ্বারা নয় ।

৬ । ভেবো না তোমরা দরিদ্র, ভেবো না তোমরা বন্ধুহীন; কে কোথায় দেখেছে -টাকায় মানুষ করেছে!
মানুষই চিরকাল টাকা করে থাকে | জগতের যা কিছু উন্নতি, সব মানুষের শক্তিতে হয়েছে, উৎসাহের
শক্তিতে হয়েছে, বিশ্বাসের শক্তিতে হয়েছে। প্রাচীন ধর্ম বলত, যে উশ্বরে বিশ্বাস না করে সে
নাস্তিক । নতুন ধর্ম বলছে, যে আপনাতে বিশ্বাস না করে সে-ই নাস্তিক ।

৭ । বিশ্বাসই হলো মানবসমাজ ও সব ধর্মের সবচেয়ে বড় শক্তি।

৮ | জীবসেবার চেয়ে বড় ধর্ম আর নেই । “জীবে প্রেম করে যেই জন সেই জন সেবিছে ঈশ্বর ৷
ফর্মা-১৯, হিন্দুধর্ম ও নৈতিক শিক্ষা-ঈম-১০ম