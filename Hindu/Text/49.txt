হিন্দুধর্স ও নৈতিক শিক্ষা ১৩৭

শ্রীরামকৃষ্ণের এই সাধন-দর্শনের কথা চারদিকে ছড়িয়ে পড়ে | ফলে অনেক জ্ঞানী-গুণী দক্ষিণেশ্বরে আসতে
থাকেন । তাঁর উদার ধর্মীয় নীতির প্রভাবে পাশ্চাত্য শিক্ষা ও ভাবাদর্শে মোহ্গরস্ত অনেক শিক্ষিত যুবক
ভারতীয় আদর্শে ফিরে আসেন | তিনি যেমন বিভিন্ন সম্প্রদায়ের মানুষের কাছে যেতেন, তেমনি বিভিন্ন
সম্প্রদায়ের ব্যক্তিবর্গও তাঁর নিকট আসতেন | শিবনাথ শান্ত্রী, কেশবচন্দ্র সেন, মহেন্দ্রনাথ সরকার, গিরিশচন্দ্র
ঘোষসহ আরো অনেক স্বনামধন্য ব্যক্তি তার সংস্পর্শে এসেছিলেন । ফরাসি মনীষী রমীরলী বিবেকানন্দের
কাছ থেকে শুনে এতটাই প্রভাবিত হন যে, তিনি রামকৃষ্ঃ সম্পর্কে এক বৃহদাকার গ্রন্থ রচনা করেন ।

পরমপুরুষ শ্রীরামকৃষ্ণের বাণী শুধু মুখের কথা নয়, সেগুলো তার জীবনচর্চায় রূপায়িত সত্য । তিনি
অহংকারশূন্য হয়ে জীবকে শিবজ্ঞানে সেবা করেছেন । দরিদ্রদের দেখলে তার মন কীদত | একবার তিনি
তীর্থ দর্শনে যাচ্ছিলেন । সঙ্গে রানি রাসমণির জামাতা মথুরবাবু। তারা তখন দেওঘরে । গ্রামের দরিদ্র
মানুষের দুঃখ-দুর্দশা দেখে শ্রীরামকৃষ্ণ মনে খুব ব্যথা পেলেন । তিনি মথুরবাবুকে বললেন দরিদ্রনারায়ণের
সেবার ব্যবস্থা করতে । মথুরবাবু তাই করলেন ।

শ্রীরামকৃষ্ণ ছিলেন কালীর সাধক কালীমূর্তিতে তিনি পুজো দিতেন । এর মধ্য দিয়েই তিনি মায়ের সাধনা
করতেন । তাই বলে মূর্তিপূজার বিরোধী ব্রান্মধর্মের সঙ্গে তার কোনো বিরোধ ছিল না । ব্রাক্মসমাজের
অন্যতম নেতা কেশবচন্দ্র সেনের সঙ্গে ছিল তার গভীর সম্পর্ক । কেশবচন্দ্রই প্রথম তার বিভিন্ন বক্তৃতা
এবং তার সম্পাদিত পত্রিকীর মাধ্যমে রামকৃষ্ণদেবের কথা প্রচার করেন । এ থেকেই বোঝা যায় শ্রীরামকৃষণঃ
কতটা পরমতসহিষ্কু ছিলেন । তার সাধন-প্রণালী এবং ধর্মচর্চার মধ্য দিয়ে সর্বধর্ম সমস্বয় প্রতিষ্ঠা লাভ করে ।
এটা শ্রীরামকৃষ্ণের একটা বড় অবদান ।

শ্রীরামকৃষ্ণ মানুষের জাতি, কুল, মান, শিক্ষা, প্রতিপত্তি ইত্যাদি দেখতেন না। তিনি দেখতেন মানুষের
অন্তর ৷ তাই তার কাছে উচু-নীচু সব শ্রেণির মানুষ আসত । তাইতো দক্ষিণেশ্বর মন্দির ছিল সবার জন্য
।

শ্রীরামকৃষ্ণ সকল নারীর মধ্যে জগন্মাতাকে দর্শন করতেন । নারীমাত্রই তাঁর কাছে ছিল মাতৃস্বরূপা ।
তাইতো নিজের স্ত্রীকেও তিনি মাতৃজ্ঞানে পুজো করেছিলেন । জগতে এরূপ ঘটনা দ্বিতীয়টি আর নেই ।
শ্রীরামকৃষ্ণ বলতেন, “যখন বাইরে লোকের সঙ্গে মিশবে, তখন সকলকে ভালোবাসবে | মিশে যেন এক
হয়ে যাবে । বিদ্বেষভাব রাখবে না । ও সাকার মানে, নিরাকার মানে না; ও নিরাকার মানে, সাকার মানে
নাঃ ও হিন্দু, ও মুসলমান, ও খ্রিষ্টান - এই বলে কাউকে ঘৃণা করবে না ।'

শ্রীরামকৃষ্ণের এই যে উদার মনোভাব, এর দ্বারা ভারতের লোকজন দারুণভাবে প্রভাবিত হয়েছেন । ধর্ম-বর্ণ
নির্বিশেষে তার কাছে এসেছেন । তার অমৃত বাণী শ্রবণ করেছেন । অন্তরে পরম শান্তি পেয়েছেন ।

শুধু ভারতীয়রাই নন, শ্রীরামকৃষ্ণের উদার ধর্মমত দ্বারা বিদেশীরাও বিমোহিত হয়েছেন । এক রাশিয়ান
অধ্যাপক শরীশ্রীরাকৃষ্ণকথামৃত' (গস্পেল অফ শ্রীরামকৃষ্ণ) পড়ে বলেছেন, “এত উদার, এত বিশ্বজনীন,
সর্বজনীন ভাব আর কোথাও দেখা যায় না।' একজন ইহুদী বলেছেন, “ইজরাইলে একটি রামকৃষ্ণ
সেন্টার হওয়া উচিত । একজন আফ্রিকান বলেছেন, তিনিও তার দেশে একটি রামকৃষ্ণ বেদান্ত সেন্টার
খুলতে চান ।

১৮৮৬ খ্রিষ্টাব্দের ১৫ই আগস্ট এই মহাপুরুষ পরলোক গমন করেন । তাঁর সাধনাস্থান দক্ষিণেশ্বর এখন
অন্যতম তীর্থস্থান হিসেবে পরিগণিত ।

ফর্মা-১৮, হিন্দুধর্ম ও নৈতিক শিক্ষা-৯ম-১০ম