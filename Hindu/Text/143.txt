হিন্দুধর্ম ও নৈতিক শিক্ষা ৮১

ঘ. স্বাধ্যায়

স্বাধ্যায় মানে বেদ-অধ্যয়ন, শাস্ত্র অধ্যয়ন বা ভগবদ্বিষয়ক গ্রন্থ অধ্যয়নও বলা যেতে পারে৷ স্বাধ্যায়
থেকে যেসব মহান চিন্তা উদ্ভূত হয় তা স্বাধ্যায়ীর রক্তম্ত্রোতে মিশে যায় এবং তার জীবনে ও সমতায় অঙ্গীভূত
হয়।

ঙ. ঈশ্বর-প্রণিধান

প্রণিধান অর্থ অর্পণ | সমস্ত কর্ম ও ইচ্ছা ঈশ্বরে অর্পণ করার নাম ঈশ্বর প্রণিধান। ঈশ্বরে সব অর্পণ
করলে অহং বা অহংকার নাশ হয় । ঈশ্বরে যার বিশ্বাস আছে তার জীবনে কখনও হতাশা আসে
না। তার জীবন তেজে ভরে ওঠে । যোগী তীর সমস্ত কর্ম ঈশ্বরে অর্পণ করেন । তাই তার সমস্ত
কর্মে তার ভিতরকার দেবত্ব ফুটে ওঠে ।

৩. আসন

আসন অর্থ স্থির হয়ে সুখে অধিষ্ঠিত থাকা - স্থিরসুখমুআসনম্‌ ৷ দেহমনকে সুস্থ ও স্থির রাখার
উদ্দেশ্যে যে বিভিন্ন দেহভঙ্গি বা দেহাবস্থান তাকে আসন বলে। আসনে শরীরে দৃঢ়তা আসে,
শরীর নীরোগ ও লঘুভার হয় । একটা স্থির ও সুখকর ভঙ্গিতে কিছুক্ষণ অবস্থান করলে মানসিক
ভারসাম্য সৃষ্টি হয় । আসনে শরীরে ও মনে সমন্বয় ঘটে । যোগী আসনে দেহকে জয় করে তাকে
আত্মার বাহন হিসেবে গড়ে তোলেন । আসন নানা প্রকার ৷ যেমন- পদ্মাসন, সুখাসন, গোমুখাসন,
হলাসন ইত্যাদি । এই আসন অনুশীলনের মধ্য দিয়ে যোগীপুরুষ নিজ দেহ ও মনকে ঈশ্বর চিন্তায়
নিবিষ্ট করার যোগ্যতা অর্জন করেন । যোগসাধনায় আসন অনুশীলন একটি গুরুতপূর্ণ ব্যাপার ।
তবে কোনো গুরু বা যোগীর নিকট এই আসন প্রক্রিয়া শিক্ষা করা দরকার |

৪. প্রাণায়াম

প্রাণায়াম অর্থ প্রাণের আয়াম । প্রাণ হলো শ্বাসরূপে গৃহীত বায়ু আর আয়াম হলো বিস্তার | সুতরাং
প্রাণায়াম বলতে বোঝায় শ্বাস-প্রশ্বাসের বিস্তার ৷ অর্থাৎ শ্বাস-প্রশ্বাসের স্বাভাবিক গতিকে নিয়ন্ত্রণ
এবং নিজ আয়ন্তে আনাই প্রাণায়াম । প্রাণায়ামে শ্বাস-প্রশ্বাস বিস্তারিত অর্থাৎ দীর্ঘতর করা হয়।
কারণ, যোগীর আয়ু দিনগণনায় স্থির হয় না, স্থির হয় শ্বাস গণনায় । কতবার তিনি শ্বাস গ্রহণ
করলেন তা দিয়েই তার আয়ু পরিমাপ করা হয় ৷ যত বেশি তিনি শ্বাস গ্রহণ করবেন তত বেশি তার
আয়ুক্ষয় হবে । সেই কারণে তিনি ধীরে ধীরে গভীরভাবে ও ছন্দোবদ্ধভাবে শ্বাস গ্রহণ করেন।
এইরকম ছন্দোবদ্ধভাবে শ্বাস গ্রহণ করলে শ্বসনতন্ত্র বলিষ্ঠ হয়, স্নায়ুতন্ত্র শান্ত থাকে এবং
কামনাবাসনা হ্রাস পায় | রেচক, পূরক ও কুম্তক-এই তিন প্রক্রিয়ার দ্বারা প্রাণায়াম সম্পন্ন হয়।
শ্বাস গ্রহণকে বলে পূরক, শ্বাসত্যাগকে বলে রেচক এবং শ্বাস ধারণকে বলে কুস্তক। প্রাণায়ামকে
একধরনের বিজ্ঞান বলা যেতে পারে, শ্বাস-প্রশ্বীসের বিজ্ঞান । তবে সদৃগুরুর তন্বাবধান ছাড়া
কখনও পূরক-রেচক-কুম্ভক সমন্থিত প্রাণায়াম করা উচিত নয় ।

ফর্মা-১১, হিন্দুধর্ম ও নৈতিক শিক্ষা-১ম-১০ম