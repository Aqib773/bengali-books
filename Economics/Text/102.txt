২০১৮

উৎপাদন ও সংগঠন ৪৩

৪.১ উৎপাদন ও উৎপাদক (7১809000107) ৪710. 7১700007)

উৎপাদন বলতে মূলত উপযোগ সৃষ্টি করাকে বোঝায় । উৎপাদিত দ্রব্যের বিনিময় মূল্য থাকতে হবে । আবার
উপযোগ সৃষ্টি না হলে উৎপাদন বোঝায় না। উপকরণ বা প্রাথমিক দ্রব্য ব্যবহার করে নতুন কোনো ত্রব্য
বা উপযোগ সৃষ্টি করাকে উৎপাদন বলে । যেমন-আটা, লবণ, পানি, বেলুন ইত্যাদি ব্যবহার করে রুটি
বানানো হয়। রুটি একটি উৎপাদিত নতুন দ্রব্য । রুটি খেয়ে আমরা ক্ষুধা নিবারণ করি বা তৃপ্তি পাই । অর্থাৎ
বুটি তৈরি করে উপযোগ সৃষ্টি করা হয়েছে । আমরা টাকা বা অন্য দ্রব্যের বিনিময়ে রুটি পেতে পারি । অর্থাৎ
নতুন দ্রব্য রুটির বিনিময় মূল্য আছে ৷ ব্যবসা করার জন্য বুটি বানানো হলে অনেক সময় বুটিগুলো বাজারে
নিয়ে যেতে হয় । উপকরণ সংগ্রহ থেকে বাজারে নিয়ে যাওয়া পর্যন্ত সব কাজ তদারকি করে সংগঠন
ৰা সংগঠন পরিচালক উদ্যোক্তা । যেমন কী উপকরণ লাগবে, কোথা থেকে উপকরণ আনবে, কে আনবে,
কে লবণ, আটা, পানি মিশিয়ে খামির তৈরি করবে, কে বুটি বেলবে, কে সেঁকবে, কে বাজারে নিবে, কত
দামে বিক্রয় করবে, এই সবই দেখে সংগঠন বা সংগঠন পরিচালক উদ্যোক্তা । সব কিছু সংগঠন দক্ষতার
সঙ্গে তদারকি না করতে পারলে নির্দিষ্ট পরিমাণ উপকরণ থেকে সর্বোচ্চ পরিমাণ উৎপাদন পাওয়া সম্ভব
হবে না। একই ব্যক্তি সংগঠক এবং উৎপাদক হতে পারে । যেমন : যে ছোট/মাঝারি কৃষক নিজে নিজের
জমিতে ফসল উৎপাদন করছেন, তিনি একই সাথে উৎপাদক এবং সংগঠক। কিন্তু যে কারখানার মালিক
ম্যানেজার হিসেবে শ্রমিকদের দ্বারা কারখানা চালাচ্ছেন তিনি সংগঠক হলেও উৎপাদক নন। আবার যে
কারখানার মালিক ম্যানেজার রেখে শ্রমিক দিয়ে উৎপাদন করাচ্ছেন তিনি সংগঠকও নন, উৎপাদকও
নন তিনি নিছক মালিক। আবার যে মালিক নিজে উৎপাদন কাজে অংশগ্রহণ করছেন এবং অন্য
উৎপাদকদের তন্তাবধান করছেন, তিনি হচ্ছেন একই সঙ্গে মালিক-উৎপাদক-সংগঠক।

উৎপাদনে উপযোগ সৃষ্টি পাচ ভাগে দেখানো যায় । যেমন-
১. রূপগত উপযোগ : দ্রব্যের রূপ পরিবর্তনের মাধ্যমে নতুন দ্রব্য উৎপাদন করাকে রূপগত উপযোগ বলে।
হলো রূপগত উৎপাদন ।

২. স্থানগত উপযোগ : কোনো কোনো দ্রব্য এক জায়গা থেকে অন্য জায়গায় স্থানান্তর করলে তার উপযোগ
বাড়ে । যেমন, বনের কাঠ সাধারণত বনের আশপাশের লোকজন খড়ি হিসেবে ব্যবহার করে | শহরে
আনলে মানুষ এই কাঠ দিয়ে আকর্ষণীয় আসবাবপত্র বানাতে পারে- ফলে এর উপযোগ বাড়ে ।
আবার বনে ফুলের তেমন কদর নেই । কিন্তু সেই ফুলসহ গাছ শহরের বাড়ির আঙিনায় রাখলে এর
কদর বাড়ে অর্থাৎ উপযোগ বাড়ে ।

৩. সময়গত উপযোগ : কোনো কোনো ক্ষেত্রে সময়ের ব্যবধানে অনেক জিনিসের উৎপাদন না বাড়লেও
উপযোগ বাড়ে । এদেরকে সময়গত উপযোগ সৃষ্টি বলে । যেমন, পৌষ-মাঘ মাসে ধানের মৌসুমে
ফলন বেশি হয় । আবার এই সময়ে ধানের দাম কম থাকে । এ সময় ধান মজুদ করে ভাত্র-আশ্বিন
মাসে বিক্রি করলে বেশি দাম পাওয়া যায় । এখানে ধানের উৎপাদন হ্রাস বা বৃদ্ধি না পেলেও তার
উপযোগ বা দাম বর্ধিত হবে।