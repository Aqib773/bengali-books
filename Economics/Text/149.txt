২০১৮

অর্থ ও ব্যাংক-ব্যবস্থা ৮৫

বিনিময়ের মাধ্যম

অর্থ সবার নিকট গ্রহণযোগ্য বলে অর্থের বিনিময়ে লেনদেন সম্পন্ন হয় । বিক্রেতা কোনো দ্রব্যের বিনিময়ে
অর্থ গ্রহণ করে আবার ক্রেতাও অর্থের বিনিময়ে দ্রব্যসামণ্রী গ্রহণ করে | এভাবে অর্থের ছারা যেকোনো সময়
যেকোনো পরিমাণ পণ্য ও সেবা ক্রয়-বিক্রয় করা যায় । ফলে লেনদেন সহজ ও গতিশীল হয় । তাই বলা
যায়, অর্থ বিনিময়ের সবচেয়ে সহজ ও সুবিধাজনক মাধ্যম ।

মূল্যের পরিমাপক

মিটার যেমন দৈর্ঘ্যের, কিলোগাম যেমন ওজনের পরিমাপক, ঠিক তেমনি অর্থ পণ্য ও সেবার মূল্যের
পরিমাপের মাপকাঠি হিসেবে ব্যবহৃত হয় । উদাহরণস্বরূপ বলা যায়- আমির একটি বই ক্রয় করে ৫০ টাকা
দিয়ে । এক্ষেত্রে ৫০ টাকা হলো উক্ত বইটির মূল্যের পরিমাপক । অর্থের সাহায্যে আমরা সহজেই পণ্য ও
সেবার মূল্য পরিমাপ করে অতীত ও ভবিষ্যতের পণ্য ও সেবার মূল্য সম্বন্ধে তুলনামূলক আলোচনা করতে পারি |

সঞ্চয়ের বাহন

অধিকাংশ দ্রব্যসামগ্রী পচনশীল বলে দ্রব্যসামগ্রীর মাধ্যমে সঞ্চয় করা সম্ভব নয়। তাছাড়া সেবা জীবন্ত
উপকরণ তাই শ্রম ও সেবা সঞ্চয় করে রাখা যায় না। কিন্তু অর্থ দ্বারা সবকিছু বিনিময় করা যায় বলে
এপ ব্রব্যসামগ্রী ও সেবার মূল্য অর্থের মাধ্যমে সংরক্ষণ করা সম্ভব । বর্তমানে মানুষ তার উৎপাদিত আয়
থেকে ভোগ ব্যয় বাদ দিয়ে যা উদ্ৃত্ত থাকে তা অর্থের মাধ্যমে সঞ্চয় করতে পারে, কারণ অর্থের মাধ্যমে
সঞ্চয় অনেক বেশি নিরাপদ ও তুলনামূলকভাবে স্থায়ী ।

স্থগিত লেনদেনের বাহন

স্থগিত লেনদেন বলতে ভবিষ্যৎ দেনা-পাওনাকে নির্দেশ করে । এসব দেনা-পাওনার হিসাব-নিকাশ অর্থের
মাধ্যমেই করা হয়। অর্থের মাধ্যমে খণ গ্রহণ সহজ এবং এ খণ পরিশোধ করাও সুবিধাজনক | ফলে
অর্থনৈতিক কর্মকাণ্ড নির্বিয়ে চলতে পারে, বর্তমান সময়ে অধিকাংশ ব্যবসায়িক লেনদেন চেক, ব্যাংক
ড্রাফট, বিনিময় বিল প্রভৃতিও খণপত্রের মাধ্যমে সম্পন্ন হয় । ব্যাংকে আমানত হিসেবে রক্ষিত নগদ অর্থের
ভিত্তিতেই ব্যাংক এসব খণপত্র প্রচলন করে । তাই অর্থকে খণের স্থগিত লেনদেনের বাহন হিসেবে গণ্য
করা হয়।

উপরিউক্ত কার্যাবলি ছাড়াও অর্থমূল্য স্থানান্তরের বাহন, তারল্যের মান ও সামাজিক মর্যাদার প্রতীক
হিসেবে কাজ করে । অর্থের এই কাজগুলো পৃথক নয়, এদের একটি অপরটি থেকে উদ্ভূত হয়েছে। তাই
বলা হয়,অর্থের সকল কাজের মাধ্যমে সমাজের অর্থনৈতিক উন্নয়নের পথ সুগম হয়েছে ।

 

কাজ : অর্থ আমাদের দৈনন্দিন জীবনকে সহজতর করেছে- ব্যাখ্যা কর ।