অর্থ ও ব্যাংক-ব্যবস্থা ৮৯

€২) সঞ্চয়ী হিসাব ও (৩) স্থায়ী হিসাবের ধারণা দেন । তিনি বলেন সব ধরনের হিসাব খোলার নিয়ম
মোটামুটিভাবে এক । আমাদের দেশের সব ব্যাংকে হিসাব খোলার নিয়মাবলি প্রায় একই ধরনের । সুজন
সঞ্চয়ী হিসাব খোলার সিদ্ধান্ত নেয়। সে প্রথমে ব্যাংকের শাখা অফিস থেকে একটি আবেদনপত্র সংগ্রহ
করে তাতে প্রয়োজনীয় তথ্য লিপিবদ্ধ করে । ব্যাংকের নিয়ম অনুযায়ী তাকে (আবেদনকারীকে) শনাক্ত
করার জন্য আবেদনপত্রে সায়েমের তথ্যসহ স্বাক্ষর নিতে হয় ৷ কেননা সায়েমের উক্ত ব্যাংকে একটি
হিসাব রয়েছে। সায়েমকে শনাক্ত প্রদানকারী বা পরিচয়দানকারী বলে । এছাড়া আবেদনপত্রে সুজন
স্ত্রীকে নমিনি করে তার তথ্যও লিপিবদ্ধ করে (নমিনি বলতে বোঝায় ব্যাংক হিসাবে জমাকৃত অর্থ
আমানতকারীর অবর্তমানে/মৃত্যুর পর তার মনোনীত যে বা যারা জমাকৃত অর্থের অধিকারী হবে) ।

পূরণকৃত আবেদনপত্রের সাথে সুজন ও তার স্ত্রীর (আবেদনকারী ও নমিনির) পাসপোর্ট আকৃতির সত্যায়িত
ছবি এবং জাতীয় পরিচয়পত্রের অনুলিপি সংযুক্ত করে । পূরণকৃত আবেদনপত্রটি মাসুদ সাহেবের কাছে জমা
দেয় । তখন মাসুদ সাহেব তাকে ন্যুনতম ৫০০ টাকা ব্যাংকে জমা রাখতে বলেন (বিভিন্ন ব্যাংকের ক্ষেত্রে
ন্যুনতম জমার পরিমাণ কমবেশি হতে পারে) । কিছু সময়ের মধ্যে মাসুদ সাহেব ব্যাংকের নিয়ম অনুসারে
হিসাব খুলে একটি ব্যাংক হিসাব নম্বর সুজনকে প্রদান করেন এবং একটি চেকবই ও একটি জমাবই প্রদান
করেন | সুজন পরবর্তীতে এ হিসাব নম্বরে জমাবই দ্বারা তার ইচ্ছামতো নগদ অর্থ, চেক, ব্যাংক ড্রাফট
জমা দেয় (এছাড়া অনলাইনে দেশের ভেতর ও বাইরে থেকে হিসাব নম্বরে টাকা জমা দেওয়া যায়)।
জমাকৃত টাকা থেকে চেকের মাধ্যমে ও এটিএম কার্ডের মাধ্যমে (যেখানে এটিএম বুথ আছে) ব্যাংকের
নিয়মের ভিত্তিতে টাকা তোলা যায় ।

বর্তমানে প্রায় সব ব্যাংকেই কম্পিউটার ও ইন্টারনেট ব্যবহার করা হয় । তাই আমানতকারী কোন কোন
তারিখে কত টাকা তুলল এবং কত টাকা জমা দিল তার বিবরণী ব্যাংক থেকে সংগ্হ করতে পারে
(এমনকি ইচ্ছা করলে তার হিসাব বন্ধ করে দিতে পারে) । ব্যাংকের নিয়ম অনুযায়ী আমানতকারী বর্তমানে
ইন্টারনেটের মাধ্যমে লেনদেন-সংক্রান্ত যাবতীয় কার্যক্রম সম্পাদন করতে পারে ।

সুজনের মতো সবাই সামর্থ্য অনুযায়ী যেকোনো ব্যাংকে যেকোনো ধরনের হিসাব খোলা ও পরিচালনার
মাধ্যমে অর্থ জমাদান করতে এবং ওঠাতে পারে ।

 

কাজ : ব্যাংক হিসাব খোলা ও পরিচালনার ধারাবাহিক কার্যক্রমের একটি তালিকা প্রস্তুত কর।

 

 

 

ফর্মা-১২, অর্থনীতি, ৯ম-১০ শ্রেণি