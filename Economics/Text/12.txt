১০৪ অর্থনীতি

শ্রমনির্ভর শিল্প স্থাপন । এসব কর্মসূচির সুফল এখন পাওয়া যাচ্ছে । ২০১৪-১৫ অর্থবছরে সার্বিক
শিল্পখাতের অবদান প্রায় ৩০.৪২ শতাংশ । মোট শ্রমশক্তির ২০.৭০ শতাংশ এ খাতে নিয়োজিত ।
€এল. এফ. এস., ২০১৩, বি.বি.এস)

৩. মাথাপিছু আয়ের ক্রমবৃদ্ধি

এ দেশে কৃষি ও শিল্পের স্বল্প উৎপাদন, অধিক জনসংখ্যা এবং কাজের সুযোগ কম থাকায় মাথাপিছু আয়
উন্নত দেশের তুলনায় কম । ২০১৬ সালে চলতি মূল্যে মাথাপিছু জাতীয় আয় ১৪৬৬ মার্কিন ডলার এবং
মাথাপিছু জিডিপি ১৩৮৪ মার্কিন ডলার । আমাদের মাথাপিছু আয় ধীরগতিতে হলেও বাড়ছে ।

৪. জীবনযাত্রার ক্রমোন্নতি

স্বল্প আয়ের জন্য ২০১০ সালে আমাদের দেশের প্রায় ৩১.৫০ ভাগ লোক দারিদ্র্যসীমার নিচে জীবনযাপন
করছিলেন। প্রতিবছর ১ শতাংশ হারে কমে তা বর্তমানে ২৪ শতাংশে নেমে এসেছে বলে ধরা হয়। ধীরগতিতে
হলেও জীবনযাত্রার মান পূর্বাপেক্ষা উন্নত হওয়ায় মানুষের প্রত্যাশিত গড় আয়ুঙ্কাল ২০১৬ সালে ৭০.৭বছরে
উপনীত হয়েছে। সুপেয় পানি গ্রহণকারী ৯৭.৮০ শতাংশ এবং সাক্ষরতার হার (৭ বছর+) ৬২.৩ শতাংশ ।
৫. বিনিয়োগযোগ্য পুঁজির প্রবাহ বৃদ্ধি

আমাদের মাথাপিছু আয় কম বলে সঞ্চয় ক্ষমতা কম । তাই বিনিয়োগ বা পুঁজি গঠনের হারও কম । বর্তমানে
দেশে বিনিয়োগ বৃদ্ধির লক্ষ্যে সরকার অনেক উদ্দীপনামূলক ও সহযোগিতামূলক নীতি ঘোষণা করেছে। এর
ফলে দেশি ও বিদেশি বিনিয়োগ ধীরগতিতে বৃদ্ধি পাচ্ছে । ২০১৫-১৬ অর্থবছরে মোট বিনিয়োগ ছিল
জিডিপির ২৯.৩৮ শতাংশ । বিনিয়োগ বৃদ্ধির মাধ্যমে আমাদের কৃষি ও শিল্পের উৎপাদন বৃদ্ধি পায় । যা
আমাদের দেশের দারিদ্র্য বিমোচনে সহায়ক ।

৬. খাদ্যঘাটতি ও পুষ্টিহীনতা

কৃষিপ্রধান দেশ হলেও অধিক জনসংখ্যার কারণে এদেশে বহুদিন ধরে খাদ্যঘাটতি ও পুষ্টিহীনতা লক্ষ
করা যায় । তাই সরকার বাংলাদেশকে বিভিন্ন প্রকার খাদ্যে স্বয়ংসম্পূর্ণ করতে সার্বিক কৃষি খাতকে সবচেয়ে
গুরুত্ব দিয়েছে । এর ফলে বিগত কয়েক বছর ধরে খাদ্যশস্য উৎপাদন-ব্যবস্থায় উন্নত বীজ, সার এবং
প্রযুক্তি ব্যবহারের মাধ্যমে অধিক ফসল উৎপাদন সম্ভব হয়েছে । ২০১৪-১৫ অর্থবছরে খাদ্যশস্যের
উৎপাদন হয়েছিল ৩৮৪.১৯ লাখ মেট্রিক টন ।

৭. জনসংখ্যা বৃদ্ধির হার ত্রাস

বাংলাদেশ একটি জনবহুল দেশ । সর্বশেষ আদমশুমারী অনুযায়ী এ দেশে মোট জনসংখ্যা ১৪ কোটি ৯৭
লাখ ৭২ হাজার ৩৬৪ (২০১১ সালের হিসাব অনুযায়ী) ৷ জনসংখ্যার ঘনত্ব প্রতি বর্গকিলোমিটারে ১০১৫
জন এবং জনসংখ্যা বৃদ্ধির হার ১.৩৭%, যা ২০০১ সালে ছিল ১.৪৮% | জনসংখ্যা বৃদ্ধির হার ক্রমশ
তাস পেলেও আয়তনের দিক দিয়ে অনেক ছোট এই দেশটি জনসংখ্যার দিক দিয়ে বিশ্বে নবম বৃহত্তম দেশ ।
২০১৭ সালের বাংলাদেশ অর্থনৈতিক সমীক্ষা অনুযায়ী আমাদের জনসংখ্যা প্রায় ১৫ কোটি ৮৯ লক্ষ এবং মোট

আয়তন প্রায় ১,৪৭,৫৭০ বর্গ কিলোমিটার সেই অনুযায়ী বর্তমান জনসংখ্যার ঘনতৃ হচ্ছে প্রতি বর্গ
কিলোমিটারে প্রায় ১০৭৭ জন।

২০১৮