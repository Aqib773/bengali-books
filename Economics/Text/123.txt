৬২ অর্থনীতি

একচেটিয়া বাজারের বৈশিষ্ট্যসমূহ (01)9190661156105 011৬107)01)019 1$1971060)
একচেটিয়া বাজার বিশ্লেষণ করলে নিম্নোক্ত বৈশিষ্ট্যসমূহ লক্ষ করা যায় ।

১. বিক্রেতা উৎপাদন বা যোগান নিয়ন্ত্রণ করে : একচেটিয়া বাজারে একজনমাত্র উৎপাদক ও বিক্রেতা
থাকে । তাই বিক্রেতা বাজারে দ্রব্যের উৎপাদন ও যোগান সম্পূর্ণরূপে নিয়ন্ত্রণ করে থাকে ।

২. নিকট পরিবর্তক দ্রব্য নেই : একচেটিয়া ফার্ম যে দ্রব্যটি উৎপাদন ও বিক্রি করে,সে দ্রব্যের তেমন
কোনো পরিবর্তক দ্রব্য নেই । অর্থাৎ দ্রব্যটির সমজাতীয় বা প্রায় সমজাতীয় কোনো দ্রব্য পাওয়া যায় না ।

৩. সর্বাধিক মুনাফা লাভের চেষ্টা : একচেটিয়া কারবারি যদি ব্যক্তি বা বেসরকারি খাত দ্বারা পরিচালিত
হয়,তাহলে তার লক্ষ হলো সর্বাধিক মুনাফা অর্জন করা ।

৪. একচেটিয়া কারবারির ফার্ম ও শিল্প একই : একচেটিয়া বাজারে একটিমাত্র ফার্ম থাকে | ফলে সে
ফার্মটিই শিল্প হিসেবে পরিচিত ।

৫. এককভাবে দাম অথবা যোগান নিয়ন্ত্রক : একচেটিয়া ফার্ম এককভাবে উৎপাদন যোগান দিয়ে থাকে ।
একমাত্র উৎপাদক হওয়ায় খুব সহজেই দ্রব্যের দাম অথবা যোগান নিয়ন্ত্রণ করতে পারে । তবে ফার্মটি
ইচ্ছামতো হয় দাম অথবা যোগান নিয়ন্ত্রণ করে; একসঙ্গে দুটি নিয়ন্ত্রণ করতে পারে না ।

৬. নতুন ফার্মের প্রবেশ বন্ধ : একচেটিয়া শিল্পে নতুন ফার্মের প্রবেশের সুযোগ নেই । নতুন ফার্ম
প্রবেশ করতে গেলে একচেটিয়া ফার্ম পণ্যের উৎপাদন বাড়িয়ে দাম কমিয়ে দেয় । সে ক্ষেত্রে নতুন
ফার্ম সম্ভাব্য লোকসানের ভয়ে প্রবেশ করে না । সে জন্যই একচেটিয়া বাজারে নতুন ফার্ম প্রবেশ করতে
পারে না।

কাজ : পূর্ণ প্রতিযোগিতামূলক ও একচেটিয়া বাজারের তুলনা কর ।

 

 

 

 

খ) একচেটিয়া প্রতিযোগিতামূলক বাজার (৬707)07)0115010 00701960160 1$1911560)
একচেটিয়া প্রতিযোগিতামূলক বাজারে পূর্ণ প্রতিযোগিতা এবং একচেটিয়া বাজারের কতিপয় বৈশিষ্ট্য
একযোগে দেখা যায় । একচেটিয়া প্রতিযোগিতায় বিভিন্ন ফার্ম যে দ্রব্যগুলো উৎপাদন করে, তা সদৃশ হলেও
অভিন্ন নয় । অর্থাৎ দ্রব্যের মধ্যে কিছু ভিন্নতা থাকে | আর এই দ্রব্যের পৃথকীকরণের মধ্যে একচেটিয়া
বাজারের প্রবণতা বিদ্যমান । আবার বহুসংখ্যক ক্রেতা-বিক্রেতা থাকায় পূর্ণ প্রতিযোগিতার প্রবণতাও
পরিলক্ষিত হয়। সুতরাং সমজাতীয় অথচ পৃথকীকরণ করা যায় এমন সব দ্রব্য নিয়ে প্রতিযোগিতা এবং

২০১৮