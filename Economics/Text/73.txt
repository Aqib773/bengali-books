১৬ অর্থনীতি

২.১ অর্থনৈতিক সম্পদ

আমরা সবাই “সম্পদ' শব্দটির সাথে কমবেশি পরিচিত । আমাদের প্রতিদিনের আলোচনায় অনেকভাবে সম্পদ
শব্দটি আসে । যেমন মি. সুজন অনেক সম্পদের মালিক | একজন অর্থনীতিবিদের কাছে সব জিনিস সম্পদ
নয়। অর্থনীতিতে সম্পদ হলো সেই সমস্ত জিনিস বা দ্রব্য, যেগুলো পেতে চাইলে অর্থ ব্যয় করতে হয় ।
সংক্ষেপে আমরা এ দ্রব্যগুলোকে অর্থনৈতিক দ্রব্যও বলে থাকি । যেমন- ঘরবাড়ি, আসবাবপত্র, টিভি ইত্যাদি
দৃশ্যমান বন্তগত সম্পদ এবং ডাক্তারের সেবা, শিক্ষকের পাঠদান ইত্যাদি অদৃশ্যমান বা অবস্তুগত সম্পদ ।
উল্লিখিত জিনিসগুলো পেতে চাইলে অর্থ ব্যয় করতে হবে । কোনো জিনিসকে যদি অর্থনীতিতে সম্পদ
বলতে হয়, তবে তার চারটি বৈশিষ্ট্য থাকা আবশ্যক । বৈশিষ্টগুলো হলো-

১। উপযোগ : উপযোগ বলতে বোঝায় কোনো দ্রব্যের মানুষের অভাব মেটানোর ক্ষমতা | কোনো দ্রব্য
সম্পদ হতে হলে সেই ভ্রব্যের উপযোগ সৃষ্টির ক্ষমতা থাকতে হবে | উপযোগ নেই এমন দ্রব্য বা সেবা
মানুষ অর্থ দিয়ে কেনে না।

২। অপ্রাচুর্যতা: কোনো দ্রব্য সম্পদ হতে হলে তার পরিমাণ ও যোগান সীমিত থাকবে । যেমন : নদীর পানি,
বাতাস প্রভৃতির যোগান প্রচুর | এগুলো সম্পদ নয় | তবে শ্রম ব্যবহার করে পানিকে বোতলবন্দি
করলে পানিসম্পদে পরিনত হয়। অন্যদিকে জমি, গ্যাস, যন্ত্রপাতি -এগুলো চাইলেই প্রচুর পাওয়া
সম্ভব নয় । অর্থাৎ এগুলো আমাদের কাছে অপর্যাপ্ত দ্রব্য । এগুলোও সম্পদ।

৩। হস্তাস্তরযোগ্য : সম্পদের আরও একটি বৈশিষ্ট্য হলো এর হস্তান্তরযোগ্যতা । হস্তান্তরযোগ্য বলতে
বোঝায় হাত বদল হওয়া । অর্থাৎ যে দ্রব্যের মালিকানা বদল বা পরিবর্তন করা যায়,তা-ই হলো সম্পদ ।
বিশ্বকবি রবীন্দ্রনাথ ঠাকুরের প্রতিভাকে অর্থনীতির ভাষায় সম্পদ বলা যাবে না। কারণ তার প্রতিভাকে
হস্তাস্তর বা মালিকানা বদল করা সম্ভব নয় । আবার টিভির মালিকানা বদল করা যায় বলে টিভি সম্পদ ।

৪ বাহ্যিকতা : যে সমস্ত দ্রব্য মানুষের অভ্যন্তরীণ গুণ বোঝায় তা অর্থনীতির ভাষায় সম্পদ নয় ।
কেননা এর কোনো বাহ্যিক অস্তিত্ব আমরা উপলব্ধি করতে পারি না। যেমন : কোনো ব্যক্তির
কম্পিউটারের উপর বিশেষ অভিজ্ঞতা বা জ্ঞান কিংবা কারো শীরীরিক সৌন্দর্য বা চারিত্রিক গুণাবলিকে
সম্পদ বলা যাবে না । তবে পুঁজিবাদী বাজার অর্থনীতিতে নানাভাবে এগুলোকেও বিক্রয়যোগ্য সম্পদে
পরিণত করা সম্ভব।

সম্পদের শ্রেণিবিভাগ
উৎস বা উৎপত্তির দিক থেকে সম্পদ তিন প্রকার । যথা-

১। প্রাকৃতিক সম্পদ : প্রকৃতির কাছ থেকে পাওয়া যেসব দ্রব্য মানুষের প্রয়োজন মেটায়, তাকে প্রাকৃতিক
সম্পদ বলে । যেমন- ভূমি, বনভূমি, খনিজ সম্পদ, নদ-নদী ইত্যাদি ।

২০১৮