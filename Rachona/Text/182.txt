২০১৮

মাধ্যমিক বাংলা রচনা

চ. আমন্ত্রণ বা নিমন্ত্রণপত্র
সামাজিক, রাজনৈতিক ও ধর্মীয় নানা প্রয়োজনে আমাদেরকে আমন্ত্রণ, নিমন্ত্রণ বা সমাবেশের আয়োজন
করতে হয়। বিয়ে, জন্মদিন, দিবস উদ্যাপন, সাংস্কৃতিক বা ক্রীড়া উপলক্ষে নির্ধারিত কর্মসূচির আলোকে
যে পত্র লেখা হয় তাকে আমন্ত্রণপত্র বা নিমন্ত্রণপত্র বলে। সামাজিক অনুষ্ঠান উপলক্ষে নির্ধারিত তারিখের
পূর্বেই তা ছাপিয়ে আত্ীয়স্বজন, বন্ধু-বানধব ও ঘনিষ্ঠ লোকজনের মাঝে বিলি করতে হয়।

আমন্ত্রণপত্র বা নিমন্ত্রণপত্র বিভিন্ন ধরনের হতে পারে। যেমন: বিয়ে, জন্মদিন, কুলখানি, রবীন্দ্র-নজরুল
জয়ন্তী, স্বাধীনতা দিবস, একুশে ফেব্রুয়ারি, বার্ষিক ক্রীড়া, পহেলা বৈশাখ, বর্ষবরণ, সাহিত্যসভা, সাংস্কৃতিক
সপ্তাহ, শিক্ষাসপ্তাহ, বইমেলা, শোকসভা, নাগরিক সংবর্ধনা, সুবর্ণজয়ন্তী, নাট্য-উৎসব, লোক-উৎসব,
সাংস্কৃতিক-উৎসব ইত্যাদি নানা উপলক্ষে ।

নিমন্ত্রণপত্র রচনার বিশেষ কিছু বৈশিষ্ট্য রয়েছে।

জাতি-ধর্ম নির্বিশেষে সবার জন্য নিমন্ত্রণ প্রযোজ্য বলে সাধারণত এ ধরনের পত্রের শীর্ষে ধর্মীয় বা
মঙ্গলসূচক কথা ব্যবহৃত হয় না। তবে বিয়ের নিমন্ত্রণপত্রের পত্রশীর্ষে কেউ কেউ মুসলমান রীতিতে “পরম
করুণাময়ের নামে” এবং হিন্দুরীতিতে শ্রী শ্রী প্রজাপতয়ে নমঃ লিখে থাকেন। পত্রশীর্ষে অনুষ্ঠানের
শিরোনামও থাকতে পারে। যেমন : “স্বাধীনতা দিবস”, “লোকমেলা ২০১৭+ ইত্যাদি ।
নিমন্ত্রণপত্রের বিভিন্ন অংশ :

১. সন্তাষণ : নিমন্ত্রণপত্রে প্রাপককে সম্বোধন করার জন্য বিশেষ কিছু শব্দ ব্যবহৃত হয়। যেমন : সুধী, সৌম্য,
২. মূল পর্রাংশ : এ ধরনের পত্রে প্রয়োজনীয় তথ্যের ওপর সবচেয়ে বেশি গুরুত্ত দেওয়া হয়। নিমন্ত্রণপত্রের
মূল বিষয়বস্তু নির্ভর করে অনুষ্ঠানের প্রকৃতির ওপর । যে উপলক্ষে আমন্ত্রণ জানানো হয় সেই উপলক্ষ, স্থান,
তারিখ, সময় ইত্যাদির উল্লেখ থাকতে হয়। প্রাসঙ্গিক ক্ষেত্রে উদ্বোধক, প্রধান অতিথি, বিশেষ অতিথি ও
আলোচকের নাম উল্লেখ থাকে। বিয়ের নিমন্ত্রণপত্রে বর-কনের পরিচিতিও আজকাল উল্লেখ করা হয়। এ
ধরনের পত্রের ভাষা সহজ সরল সাবলীল ও স্পষ্ট হওয়া উচিত। বন্তুব্যের মধ্যে বিনম্রভাবও থাকা চাই।

৩. ইতি বা সমাপ্ত : এ ধরনের পত্রে একসময় “পত্র দ্বারা নিমন্ত্রণের জন্য ত্রুটি মার্জনীয়', “নিবেদন ইতি'_
এসব লেখার প্রচলন ছিল। এখন “বিনয় আরজ”, 'নিবেদক' ইত্যাদি লেখা হয়ে থাকে ।

৪. নাম-স্থাক্ষরে সৌজন্য : চিঠির বিষয় অনুসারে এ ধরনের পত্রে “বিনীত” “বিনয়াবনত”, 'শ্রদ্ধাবনত',
'ভবদীয়' ইত্যাদি ডানদিকে লিখে তার নিচে আমন্ত্রণকারীর নাম লিখতে হয়। কেউ কেউ সৌজন্য শব্দ ও
স্বাক্ষর বামদিকেও লিখে থাকেন।

৫. ঠিকানা ও তারিখ : নিমন্ত্রণপত্রের বামদিকে তারিখ এবং ডানদিকে আমন্ত্রণকারীর নামের নিচে ঠিকানা
লেখাই প্রচলিত নিয়ম। অধুনা সৌজন্য শব্দ, আমন্ত্রণকারীর নাম, ঠিকানা ও তারিখ বামদিকে লেখার
প্রবণতাও লক্ষ করা যাচ্ছে।

৬. অনুষ্ঠানসূচি : কোনো কোনো অনুষ্ঠানের আমন্ত্রণপত্রে আলাদাভাবে অনুষ্ঠানসূচি দেওয়ার প্রয়োজন
পড়ে। এর ফলে আমন্ত্রিত ব্যন্তি অনুষ্ঠানের প্রকৃতি, ব্যান্তিকাল ইত্যাদি সম্পর্কে আগেভাগেই ধারণা করে
নিতে পারেন।

৭. পত্র-প্রাপকের ঠিকানা : এ ধরনের পত্রের খামের ওপর আলাদাভাবে পত্র-প্রাপকের নাম-ঠিকানা লিখতে
হয়। নাম-ঠিকানা ভুল থাকলে তা প্রাপকের হাতে নাও পৌছাতে পারে।

৭৭