২০১৮

মাধ্যমিক বাংলা রচনা

খাদ্য সমস্যার কারণ ₹ আমাদের দেশে খাদ্য সমস্যার অন্যতম কারণ জনসংখ্যা বৃদ্ধি। মানুষ বাড়ছে, কিন্তু
জমি বাড়ছে না। ক্ষুদ্বায়তনের এই বাংলাদেশে আবাদি জমির পরিমাণ মাত্র শতকরা বিশভাগ, এটুকু জমির
সবটাতে খাদ্যশস্য উৎপন্ন হয় না। তা ছাড়া জনসংখ্যার ক্রমাগত বৃদ্ধির ফলে বাসস্থান ও কলকারখানা
নির্মাণের কাজে আবাদি জমি ব্যবসৃত হচ্ছে। বর্তমানে আমাদের জাতীয় আয়ের সিংহভাগই ব্যয় হচ্ছে
খাদ্যশস্য আমদানি করতে। জনসংখ্যা বৃদ্ধির হার এভাবে অব্যাহত থাকলে, আগামীতে দেশের খাদ্যসংকট
কী পরিমাণ হবে, তা কল্পনাও করা যায় না। সনাতন পদ্ধতির কৃষি উৎপাদন-ব্যবস্থা ও প্রাকৃতিক দুর্যোগ
বাংলাদেশের খাদ্যসংকটকে আরো প্রকট করে তুলেছে । আমাদের দেশে সর্বত্র আধুনিকতার ছোয়া লাগলেও
কৃষিউৎপাদন ব্যবস্থা এখনো রয়ে গেছে মান্ধাতার আমলে । সার এবং কীটনাশক ব্যবহার বৃদ্ধি পেলেও,
বৃদ্ধি পায়নি লাগসই কোনো প্রযুক্তি। হালের বলদ আর মই-লাঙল আজো দরিদ্র কৃষকের কৃষিকাজের প্রধান
হাতিয়ার । তা ছাড়া বন্যা ও প্রাকৃতিক দুর্যোগের কারণে প্রতিবছর প্রচুর পরিমাণে খাদ্যশস্য নষ্ট হয়।

খাদ্যসমস্যার প্রতিকার : আমাদের দেশের খাদ্য সংকট মোকাবেলার জন্য সরকার ও জনগণকে মিলিতভাবে
উদ্যোগী হতে হবে। সরকারকে নিতে হবে সুনির্দিষ্ট পরিকল্পনা এবং জনগণকে নিতে হবে উদ্যোগী
ভূমিকা । সরকার ভূমিব্যবস্থাপনা ও কৃষিনীতি ঘোষণা করে কৃষিক্ষেত্রে লাগসই প্রযুক্তি ব্যবহারে কৃষককে
সহযোগিতা দিতে পারে। আমাদের দেশে এখনো পনেরো শতাংশ জমি অনাবাদি রয়েছে । এ সমস্ত
জমিকে চাষের আওতায় এনে খাদ্য উৎপাদন বাড়ানো সম্ভব। অশিক্ষিত, দরিদ্র, গ্রামীণ কৃষককে প্রশিক্ষণ
দান ও আধুনিক বৈজ্ঞানিক যন্ত্রপাতির ব্যবহারে উদ্বুদ্ধ করতে হবে। উন্নত বীজ, সার, কীটনাশক, মাটির
উর্বরাশক্তি আর গুণাগুণ সম্পর্কে কৃষককে সচেতন করে তুলতে হবে । এ ছাড়া কৃষিজাত পণ্য বাজারজাত
করা ও ন্যায্যমূল্য নির্ধারণ ইত্যাদি ক্ষেত্রে কৃষকের অধিকার নিশ্চিত করতে হবে। তবেই কৃষক খাদ্যশস্য
উৎপাদনে অধিক উৎসাহী হয়ে উঠবে।

দরিদ্র কৃষকই দেশের বিশাল জনগোষ্ঠীর খাদ্য চাহিদা পূরণ করে। অথচ সেই দরিদ্র কৃষক সবচেয়ে বেশি
অবহেলিত। কৃষকের নেই কোনো সামাজিক মর্যাদা । কৃষিক্ষেত্রে অর্থখাণের সুবিধাও খুব সীমিত। এ ছাড়া
বন্যা ও প্রাকৃতিক দুর্যোগের পর দুর্গত এলাকার কৃষকদের সার, বীজ, কৃষিযন্ত্রপাতি ও অর্থসাহায্য দিয়ে
খাদ্য উৎপাদন বৃদ্ধি করা সম্ভব ।

জনসংখ্যা নিয়ন্ত্রণ : বাংলাদেশের বর্তমান প্রেক্ষাপটে শুধু খাদ্য উৎপাদন বৃদ্ধি করলেই হবে না। দরকার
জনসংখ্যা বিস্ফোরণ রোধ । এখনই জনসংখ্যা বৃদ্ধির হারে লাগাম টেনে না ধরলে অদূর ভবিষ্যতে বাংলাদেশে
খাদ্য সংকট ভয়াবহ রুপ ধারণ করবে। পরিসংখ্যানবিদদের ধারণা, দু হাজার বিশ সালে বাংলাদেশের
জনসংখ্যা প্রায় বিশ কোটিতে উন্নীত হবে। এ বিপুল সংখ্যক জনগোষ্ঠীর খাদ্য চাহিদা কীভাবে পূরণ হবে, তা
ভাবাই যায় না। সুতরাং এখনই জনসংখ্যা নিয়ন্ত্রণের জন্য বাস্তবমুখী পদক্ষেপ নেওয়া প্রয়োজন ।

উপসংহার : খাদ্য সমস্যা দেশের একটি মৌলিক সমস্যা । এ সমস্যা অবশ্যই সমাধানযোগ্য । তবে এর জন্য
দরকার সুদূরপ্রসারী পরিকল্পনা, বাস্তবমুখী পদক্ষেপ এবং সরকার ও জনগণের সম্মিলিত উদ্যোগী ভূমিকা ।
সরকার ইতোমধ্যে খাদ্য সমস্যা সমাধানের জন্য বিভিন্ন কর্মসূচি গ্রহণ করেছে। বাংলাদেশ ধান গবেষণা
ইনস্টিটিউট, কৃষি গবেষণা কেন্দ্র ইত্যাদি সংস্থা উচ্চ ফলনশীল নানা বীজ ও শস্যের উদ্ভাবন করেছে।
জনসংখ্যা নিয়ন্ত্রণ, বন্যা নিয়ন্ত্রণ ও কৃষি উন্নয়নে ইতিবাচক পদক্ষেপ নেওয়া হয়েছে। এসব প্রচেষ্টা সফল
এবং বাস্তবায়িত হলে বাংলাদেশের খাদ্য সমস্যার সমাধান করা কঠিন হবে না।

১৭৩