মাধ্যমিক বাংলা রচনা

যাত্রার বিবরণ : খুব ভোরে ঘুম থেকে উঠে দেখি মা সবকিছু ঠিকঠাক করে রেখেছেন । ছোটবোন ফারহানাও
তার লাল জামাটা পরে প্রস্তৃত। বড়মামা কাপড়ের ব্যাগ, টিফিন কেরিয়ার ইত্যাদি গুছিয়ে ফেলেছেন। বাবা
অফিস থেকে ছুটি পাননি বলে আমাদের সাথে যেতে পারছেন না।

সকাল সাড়ে সাতটা নাগাদ আমরা নৌকায় গিয়ে উঠলাম । প্রথমদিকে মায়ের কড়া শাসনে আমি চুপচাপ
ছইয়ের মধ্যে বসে থাকলাম । কারণ আমি তো সাঁতার জানি না। কিছুটা ভয়ও লাগছে। তবে শরতের নদী
বলে বেশ শান্ত। ছোট ছোট ঢেউয়ে নৌকা দুলছিল। শুয়ে শুয়ে ছইয়ের ফাঁক দিয়ে নীল আকাশ দেখতে
থাকলাম। শরতের আকাশ যে এত নীল হয়, তা আজই আমি প্রথম অনুভব করলাম । সাদা সাদা তুলোর
মতো হালকা মেঘ ভেসে যাচ্ছে। দূরে উড়ে যাচ্ছে গাওচিল, মাছরাঙা, বকের সারি । মাঝে মাঝে ভট ভট
শব্দ করে ঢেউ তুলে ছুটে যাচ্ছে পাশ দিয়ে লঞ্চ, স্পিডবোট । বড়মামা টু-ইন-ওয়ানে সতীনাথ
সুখোপাধ্যায়ের গান শুনছেন- “মরমিয়া তুমি চলে গেলে, দরদিয়া আমার... । বড়ই দরদ দিয়ে গাওয়া
গানের সুর আমাকেও ক্ষণিকের জন্য তন্ময় করে ফেলেছে।

ফারহানা মায়ের চোখকে ফাঁকি দিয়ে মাঝে মাঝে হাত ডুবিয়ে দিচ্ছে নদীর পানিতে । আমারও ইচ্ছে হচ্ছে
নদীর পানিতে হাত ডুবিয়ে খেলা করতে। কিন্তু মাকে বলতেই মা প্রচণ্ড এক ধমক দিলেন । আমাকে ধমক
দিতে দেখে মামা মহাকৌতুকে হেসে উঠলেন। আমি ভীষণ লজ্জা পেলাম । মা মনে করে আমি এখনো
ছোট্টটি রয়ে গেছি।

নৌকার মাঝি চারজন । বেশ দক্ষ মাঝি বোঝা যায়। খালি গা, কোমরে গামছা বাঁধা । মাথায় একটা পুরনো
কাপড় পেঁচানো । নৌকাখানাও বেশ দশাসই। দুইপাশে চ্যাপটা গলুই। মাঝখানে ছবির মতো ছই উঠানো ।
কাঠের পাটাতনের ওপর হোগলা বিছানো, তার ওপর একটা পাতলা কীথা বিছিয়ে দেওয়া হয়েছে। তাতে
একাধিক বালিশ পাতা আছে। একপাশে একটা মাটির চুলা। সম্ভবত মাঝিরা এখানে রান্নী করে খায়। নৌকা
তখন মাঝনদীতে । কুলুকুলু ঢেউ, ছলাৎ ছলাৎ শব্দে গলা মিলিয়ে গান ধরল মাঝি-_

আমি গহিন গার নাইয়া, আমি গহিন গাঙের নাইয়া
আমি এপার হতে ওপারে যাই বাইয়া রে আমি,...

আমার মনে হচ্ছিল আমি যেন ছায়াছবির কোনো দৃশ্য দেখছি। ততক্ষণে পালে হাঁওয়া লেগেছে। দূরে ছোট
ছোট দোকানপাট, হাট-বাজার, দালান-ঘর, বাড়ি, গাছপালা দেখতে পেলাম। পেছনে আবছা ছায়ার মতো
দিগন্ত। নদীর ঘাটে কেউ কাপড় ধুচ্ছে, মেয়েরা ঘোমটা মাথায় থালাবাসন মাজছে, কেউ-বা শিশুকে গোসল
করাচ্ছে, ভরা কলসি কীখে নিয়ে হেটে যাচ্ছে গ্রাম্য বধূ। কিশোর দামাল ছেলেরা নদীর ঘোলা জলে
লাফালাফি করছে, কেউ-বা সীতার কাটছে। জেলেরা জাল বাইছে। কেউ গরু গোসল করাচ্ছে নদীর জলে ।
এক জায়গায় দেখলাম একসাথে অনেকগুলো সারিবাধা নৌকা । কোনো কোনো নৌকা থেকে ধোঁয়া উড়ছে।
ছইয়ের ওপর রোদে দেওয়া শাড়ি। বড়মামা বললেন, ওগুলো বেদের নৌকার বহর।

বেলা তিনটার দিকে আমরা তালতলির ঘাটে গিয়ে পৌছলাম। তালতলির বাজারটা ঘুরে দেখা আমার খুব
শখ । তালতলির বাজারে একটা ভাঙাচোরা চায়ের স্টলে চা খেলাম । গরুর খাঁটি দুধের চা। আমার কাছে
অমৃতের মতো লেগেছে।

১১০

২০১৮