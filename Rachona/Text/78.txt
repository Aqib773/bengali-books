মাধ্যমিক বাংলা রচনা
বৃত্তিমূলক বা কর্মমুখী শিক্ষা

ভূমিকা : বৈজ্ঞানিক ও কৃৎকৌশলগত নিত্যনতুন আবিষ্কার এবং সামাজিক, অর্থনৈতিক, সাংস্কৃতিক
অগ্রগতির প্রেক্ষাপটে কর্মসংস্থানের ধারণা ক্রমেই পালটে যাচ্ছে। উন্মোচিত হচ্ছে নিত্যনতুন কাজের
দিগন্ত। বংশানুক্রমিক পেশাগত বৃত্তি অবলম্বন করে নিশ্চিত জীবনযাপনের দিন এখন নেই বললেই চলে।
এখন এমন সব কর্মদিগন্ত উন্মোচিত হচ্ছে যার সঙ্তো বিশেষায়িত শিক্ষার যোগ হয়ে পড়েছে অপরিহার্য ।
ফলে সাধারণ শিক্ষার চেয়ে কর্মমুখী বা বৃত্তিমূলক শিক্ষা ক্রমেই অধিকতর গুরু পাচ্ছে।

সংজ্ঞা ও গুরুতৃ : যে শিক্ষা গ্রহণ করলে শিক্ষার্থী ঘরে-বাইরে, খেতে-খামারে, কলে-কারখানায় যে-কোনো
কাজে বা পেশায় অংশ নিতে পারে তা-ই কর্মমুখী শিক্ষা। কর্মমুখী শিক্ষা একধরনের বিশেষায়িত শিক্ষা। তা
শিক্ষার্থীর কর্মদক্ষতা সৃষ্টি করে এবং তাকে সৃজনশীল ও উৎপাদনমুখী কাজ করতে সাহায্য করে।

এককালে মানুষের ছিল অফুরন্ত প্রাকৃতিক সম্পদ। মানুষ তখন সুখে জীবন কাটিয়েছে। কিন্তু এখন
জনসংখ্যা বেড়েছে বিপুলভাবে। তার প্রচণ্ড চাপ পড়েছে সীমিত সম্পদের ওপর । কম্পিউটার ইত্যাদির মতো
প্রযুত্তিগত উৎকর্ষ ব্যবহারের ফলে কল-কারখানা, অফিস-আদালতে কর্মসংস্থানের সুযোগ যাচ্ছে কমে ।
অন্যদিকে নবতর আর্থ-সামাজিক ও সাংস্কৃতিক প্রেক্ষাপটে নব নব কর্মসংস্থানের সুযোগ সৃষ্টি হচ্ছে।
এগুলোকে কাজে লাগানো না হলে বেকারত্ব অসহনীয় হয়ে উঠবে। কিন্তু দেশে এখনও ইংরেজ প্রবর্তিত
চাকরিজীবী তৈরির সাধারণ শিক্ষার প্রীধান্যই রয়ে গেছে। ফলে স্কুল, কলেজ, বিশ্ববিদ্যালয় থেকে উত্তীর্ণদের
ব্যাপক অংশই বেকার থেকে যাচ্ছে। পক্ষান্তরে কর্মমুখী শিক্ষা জীবন ও জীবিকার সুযোগ সৃষ্টি করছে বেশি।
তাই যতই দিন যাচ্ছে কর্মমুখী বা বৃত্তিমূলক শিক্ষার গুরুত্ত সবাই উপলব্ধি করছেন। কারণ এতে রয়েছে
স্বকর্ম-সংস্থানের নানা সুযোগ । তা দারিদ্র্য দূরীকরণেও কার্যকর ভূমিকা রাখতে সক্ষম। কর্মমুখী শিক্ষা
স্বাধীন পেশা গ্রহণে ব্যক্তির আস্থা গড়ে তোলে এবং তাকে স্বাবলম্বী হতে সাহায্য করে। তা বেকারত্বের
সমস্যা উত্তরণেও সহায়ক ।

কর্মমুখী শিক্ষার স্বর্প : কর্মমুখী শিক্ষা যান্ত্রিক শিক্ষা নয়। এর লক্ষ্য কারিগরি ও বৃত্তিমূলক জনশক্তি সৃষ্টি
করা। কর্মমুখী শিক্ষার ভূমিকা ত্রিমুখী :

১. জ্ঞান-বিজ্ঞানের সঙ্গো শিক্ষার্থীর পরিচয় ঘটানো এবং তার সুপ্ত গুণাবলির বিকাশ ঘটানো ।

২. নৈতিক, সামাজিক এবং মানবিক-সাংস্কৃতিক মুল্যবোধে শিক্ষার্থীকে সপ্ভীবিত করা এবং

গণতন্ত্রমনা, যুক্তিবাদী ও বিজ্ঞানমনস্ক নাগরিক হিসেবে তাকে গড়ে তোলা ।

৩. কর্মদক্ষতা সৃষ্টি করে বৃত্তিমূলক, কর্মমুখী, উপার্জনমূলক জনশক্তি গড়ে তোলা ।
কর্মমুখী শিক্ষা প্রসারের প্রয়াস : বাংলাদেশে কর্মমুখী বা বৃত্তিমূলক শিক্ষার ক্ষেত্র ক্রমেই সম্প্রসারিত হচ্ছে।
দেশে প্রকৌশল, বিজ্ঞান ও প্রযুক্তি এবং কৃষি বিশ্ববিদ্যালয় প্রতিষ্ঠিত হয়েছে। মেডিকেল কলেজ ও ডেন্টাল
কলেজের মাধ্যমে চিকিৎসাবিদ্যা সম্প্রসারিত হয়েছে। এ ছাড়াও প্রকৌশল, পলিটেকনিক, গ্রাফিক আর্ট ও
ভোকেশনাল ট্রেনিং ইনস্টিটিউট এবং লেদার ও টেক্সটাইল টেকনোলজি কলেজ, ভেটেরিনারি কলেজ
ইত্যাদির মতো শিক্ষা প্রতিষ্ঠানও রয়েছে। বেসরকারিভাবে প্রতিষ্ঠিত ছোটখাটো কারিগরি প্রতিষ্ঠান প্রতিষ্ঠিত
হয়েছে ও হচ্ছে। এ ছাড়া হোটেল-ব্যবস্থাপনা, অভ্যন্তরীণ সাজসজ্জা, উদ্যান পরিচর্যা, বিজ্ঞাপন ব্যবসা,
সৃচিশিল্প, মুদ্রণ, মৎস্য চাষ, গবাদি পশু ও হাঁস-মুরগি পালন, ফলমূল চাষ, কম্পিউটার চালনা, কুটির শিল্প
ইত্যাদি পেশা ক্রমেই আকর্ষণীয় হয়ে উঠছে। তবে সব মিলিয়ে এরপরও বৃতিমূলক শিক্ষার বিদ্যমান সুযোগ
এখনও বিপুল জনসংখ্যার তুলনায় নগণ্য ।

১৬১
রচনা সন্তার ৯-১০, ফর্মা-২১