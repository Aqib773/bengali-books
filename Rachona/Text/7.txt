মাধ্যমিক বাংলা রচনা
রচনার বিভিন্ন অংশ
রচনার প্রধান অংশ তিনটি _- ক. ভূমিকা, খ. বিষয়বস্তু, গ. উপসংহার ।

ক. ভূমিকা : এটি রচনার প্রবেশপথ | একে সূচনা, প্রারম্গিকা বা প্রাক-কথনও বলা চলে । এতে যে বিষয়ে
রচনা লেখা হবে, তার আভাস এবং সংক্ষিপ্ত ধারণা দেওয়ার চেষ্টা করা হয়। ভূমিকা সংক্ষিপ্ত হওয়াই
উচিত।

খ. বিষয়বস্তু বা মূল বক্তব্য : বিষয়বস্তু বা মূল বত্তব্যই হচ্ছে রচনার প্রধান অংশ । এ অংশে রচনার মূল
বিষয়বস্তুর সামগ্রিক পরিচয় স্পট করতে হয়। বিষয় বা ভাবকে পরিস্ফুট করার জন্য প্রয়োজনে ছোট
ছোট অনুচ্ছেদ ব্যবহার করা যেতে পারে । তবে লক্ষ রাখতে হবে, অনুচ্ছেদগুলোর ধারাবাহিকতা যেন
বজায় থাকে । বত্তব্যকে স্পষ্ট করার জন্য এ অংশে প্রয়োজনে উদাহরণ, উপমা, উদ্ধৃতি ইত্যাদি
ব্যবহার করা যায় ৷

গ. উপসংহার : বিষয়বস্তু আলোচনার পর এ অংশে একটা সিদ্ধান্তে আসা প্রয়োজন হয় বলে এটাকে
“উপসংহার” নামে অভিহিত করা হয়। এখানে বর্ণিত বিষয়ে লেখকের নিজস্ব মতামত বা অভিজ্ঞতার
সারসংক্ষেপ তুলে ধরা হয়।

রচনার শ্রেণিবিভাগ
বিষয়বস্তু অনুসারে রচনাকে প্রধানত দুই ভাগে ভাগ করা যায় : ক. বর্ণনামূলক রচনা, খ. চিন্তামূলক রচনা ।

বর্ণনামূলক রচনা সাধারণত স্থান, কাল, বস্তু, ব্যক্তিগত স্মৃতি-অনুভূতি ইত্যাদি বিষয়ে হয়ে থাকে। ধান,
পাট, শরতকাল, কাগজ, টেলিভিশন, বনভোজন, শৈশবস্মৃতি ইত্যাদি রচনা এই শ্রেণির অন্তর্ভূক্ত । চিন্তামূলক
রচনায় থাকে সাধারণত তত্ব, তথ্য, ধ্যান-ধারণা, চেতনা ইত্যাদি । শ্রমের মর্যাদা, বাংলাদেশের বন্যা ও তার
প্রতিকার, পরিবেশদূষণ, অধ্যবসায়, সত্যবাদিতা, চরিব্রগঠন প্রভৃতি এই শ্রেণির রচনার মধ্যে পড়ে।

প্রবন্ধ-রচনার কৌশল
১. বর্ণনার মধ্য দিয়ে দৃষ্টি, রং, ধ্বনি, স্বাদ, গন্ধ, অনুভূতি ব্যবহার করে বিষয়বস্তুকে ছবির মতো ফুটিয়ে
তুলতে হয়।

২. বর্ণনামূলক রচনা লেখার সময় সময়সীমা এবং পরিসরের কথা মনে রেখে বিশেষ কিছু দিক বেছে নিতে
হয়। সেগুলির সাহায্যে মূল বিষয়বস্তুকে সংক্ষেপে উপস্থাপন করতে হয়।

৩. রচনা লেখার সময় পরম্পরা বা ধারাবাহিকতার দিকে লক্ষ রাখতে হবে । চিন্তাগুলো যেন এলোমেলো না
হয় সেদিকে খেয়াল রাখা দরকার | জানা বিষয় ছাড়াও অনেক সময় অজানা বিষয় নিয়ে রচনা লিখতে
হতে পারে । বিষয়ের ধারণাগুলো একটির পর একটি এমনভাবে সাজাতে হবে, যাতে ভাবের কোনো
অসংগতি না থাকে।

৯৬

২০১৮