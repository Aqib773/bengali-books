মাধ্যমিক বাংলা রচনা

১০. গ্রন্থাগার স্থাপনের প্রয়োজনীয়তা উল্লেখ করে কর্তৃপক্ষের দৃষ্টি আকর্ষণের জন্য দৈনিক
পত্রিকায় প্রকাশের জন্য পত্র।

তারিখ : ১.১২.২০১৭
সম্পাদক

ইত্তেফাক

১ রামকৃষ্ণ মিশন রোড
ঢাকা।

বিষয় : সংযুত্ত পত্রটি প্রকাশের জন্য আবেদন।

জনাব,
আপনার বুল প্রচারিত ও বস্তুনিষ্ঠ সংবাদপত্র 'দৈনিক ইত্তেফাক" পত্রিকায় প্রকাশের জন্য জনস্বার্থ সংশ্লিষ্ট
একটি চিঠি এইসঙ্জে পাঠাচ্ছি। আশা করি, এটি প্রকাশ করে এলাকাবাসীর কৃতজ্ঞতাভাজন হবেন।

নিবেদক-_

খায়রুল আনাম
হরিনাথপুর, পলাশবাড়ি
গাইবানধা।

মনন বিকাশের জন্য গ্রন্থাগার চাই

গাইবান্ধা জেলার হরিনাথপুর একটি জনবহুল ও বর্ধিফু গ্রাম। এ গ্রামে প্রায় বিশ হাজার লোক বাস করে ।
এখানে একাধিক হাইস্কুল, বাজার, মাদ্রাসা, ব্যাংকসহ অনেকগুলো প্রতিষ্ঠান আছে। কিন্তু অত্যন্ত
পরিতাপের বিষয়, এখানে কোনো গ্রন্থাগার নেই। ফলে জ্ঞানপিপাসু ও শিক্ষার্থীদের বহুদূরে জেলা শহরে
গিয়ে বই বা পত্রপত্রিকা সংগ্রহ করতে হয়। অথচ গ্রামে একটা গ্রন্থাগার বা লাইব্রেরি থাকলে সাধারণ মানুষ
থেকে শুরু করে ছাত্রছাত্রী, শিক্ষক, চাকরিজীবী, সকলে অবসরে-অবকাশে জ্ঞান অর্জনের সুযোগ পেত।
উঠতি বয়সী তরুণরা বই, পত্রপত্রিকা পড়ে যোগ্য নাগরিক হিসেবে নিজেদের গড়ে তোলার সুযোগ পেত। এ
ব্যাপারে নানা সময়ে বিভিন্ন মহল থেকে উদ্যোগ গ্রহণ করলেও আজ পর্যন্ত তা বাস্তবায়িত হয়নি।

স্থানীয় বিদ্যোৎসাহীদের সম্পৃক্ত করে একটি গ্রন্থাগার স্থাপনের জন্য আমি যথাযথ কর্তৃপক্ষের দৃষ্টি
আকর্ষণ করছি। আশা করি উত্ত এলাকায় একটা গ্রন্থাগার স্থাপন করে আলোকিত সমাজ গঠনে ও
বিদ্যানুরাগীদের জ্ঞানপিপাসা মেটাতে এগিয়ে আসবেন।

নিবেদক-
এলাকাবাসীর পক্ষে,

খায়রুল আনাম চৌধুরী
গাইবানধা।

৭০

২০১৮