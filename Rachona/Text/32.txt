২০১৮

মাধ্যমিক বাংলা রচনা

একটি নদীর আত্মকথা
(সংকেত)

ভূমিকা : আমি শ্যামল বাংলার মায়াবী আঁচলে বয়ে চলা এক নদী । হিমালয়ের হিমবাহর বিশাল বরফের
স্তর গলে সরল-তরল হয়ে সমতল সুন্দরী বঙ্তাভূমিতে আমি নেমে এসেছি।

নদীর আপন বৈশিষ্ট্য : নিরন্তর বয়ে চলাই আমার বৈশিষ্ট্য । আমি দুই তীরকে জল ও পলি দিয়ে সজীব ও
উর্বর করে তুলি। আমার ওপর দিয়ে কত মালবাহী নৌকা, লঞ্চ, জাহাজ, পালতোলা নৌকায় যাতায়াত করে
মানুষ । আমার তীর ঘেঁষে গড়ে উঠেছে কত হাট-বাজার, গঞ্জ-গ্রাম, শিল্প ও বাণিজ্যকেন্দ্র। সাদা বক,
মাছরাঙা, গাওচিল আমার ওপর দিয়ে উড়ে যায়। জেলেরা মাছ ধরে জীবিকা নির্বাহ করে। কখনো বুদ্ররুপ
ধারণ করে আমি থ্রাস করি গ্রাম-জনপদ, ঘরবাড়ি, ফসলের জমি। বর্ষায় আমার রূপ দেখে কেউ রাক্ষসী
বলে । আবার গ্রীম্মে আমার বুকে হাটু জল দেখে কেউ-বা দীর্ঘ নিঃশ্বাস ফেলে । এভাবে কখনো সোহাগী,
কখনো রাক্ষসী হয়ে বয়ে যাই আমি অবিরাম। আমার নেই কোনো অবসর। আমাকে নিয়ে কত গল্প-
উপন্যাস, কবিতা, গান রচিত হয়েছে। কেউ আমাকে দেখে সর্বনাশা হিসেবে, কেউ দেখে সজীব, সুন্দর
রসদের উৎস হিসেবে । আমি লাজ-নম্্ পল্লিবধূর মতো ছন্দ তুলে এঁকে্বেকে চলি।

উপসংহার : নদীমাতৃক বাংলাদেশের আমি এক শ্যামল-কাজল নদী । পাহাড়-পর্বত, জনপদ, গ্রামের ওপর
দিয়ে বয়ে যাই আমি । আমার রুপ দেখে মাঝি-মাল্লা, জেলে কবি হয়ে যায়। গান গেয়ে দীড় টানে মাঝি।
আমার এক পারে সুখ, অন্য পারে দুঃখ, মাঝখানে একবুক তৃষ্া নিয়ে আমি বয়ে যাই সাগরে ।

বাংলাদেশের কৃষক

ভূমিকা : নদীমাতৃক ও নদীবিধৌত বাংলাদেশ কৃষিপ্রধান দেশ। এ দেশের মানুষের জীবিকার প্রধান উপায়ও
কৃষি। এই প্রেক্ষাপটেই কৃষককে বলা হয় “জাতির মেরুদণ্ড | অক্লান্ত পরিশ্রমে কৃষক ফলায় সোনার ফসল,
দেশবাসী পায় ক্ষুধার অন্ন। কৃষকের উৎপাদিত কৃষিপণ্য বিদেশে রপ্তানির মাধ্যমে সমৃদ্ধ হয় দেশের অর্থনীতি,
দেশ এগিয়ে যায় শিল্পায়নের পথে। তাই দেশের অর্থনীতিতে কৃষি ও কৃষকের ভূমিকা খুবই গরুত্পূর্ণ।
জাতীয় অর্থনীতিতে কৃষকের ভূমিকা : জাতীয় অর্থনীতিতে কৃষকের ভূমিকা অপরিসীম | জনসংখ্যাবন্ুল
আমাদের দেশে খাদ্য-সমস্যা মোকাবেলা কৃষি-উৎপাদনের ওপর বহুলাংশে নির্ভরশীল । কৃষি-উৎপাদন হাস
পেলে দ্রব্যমূল্য নাগালের বাইরে চলে যায়। কৃষিভিত্তিক শিল্প-কারখানা স্বাভাবিক উৎপাদনে সংকট দেখা
দেয়। পক্ষান্তরে কৃষি-উৎপাদন ভালো হলে অর্থনীতি হয়ে ওঠে চাঙা ।
জাতীয় আয় সৃষ্টিতে কৃষকের ভূমিকা : জাতীয় আয় সৃষ্টিতে কৃষি ও কৃষকের ভূমিকা ইতিবাচক । আমাদের
দেশে খাদ্যদ্বব্য, নিত্য প্রয়োজনীয় কৃষিদ্রব্য ও শিল্পের কীচামাল জোগায় কৃষি। তা সম্ভব হয় কৃষকের ঘাম-
নিংড়ানো শ্রমে । কৃষকের উৎপাদিত পণ্য বিদেশে রপ্তানির মাধ্যমে বৈদেশিক মুদ্রা অর্জিত হয়। এভাবে
কৃষক জাতীয় আয় বৃদ্ধিতে উল্লেখযোগ্য অবদান রাখে।
খাদ্য উৎপাদনে কৃষকের ভূমিকা : খাদ্য উৎপাদনে কৃষকের রয়েছে মুখ্য ভূমিকা । আমাদের দৈনন্দিন
অপরিহার্য খাদ্য ভাত, মাছ, মাংস, ডাল, আলু, তরকারি, শাকসবজি সবই উৎপাদন করে কৃষক। কৃষকের
উৎপাদিত খাদ্যই আমাদের জীবন বাঁচায়। চাষযোগ্য জমির স্বল্পতা, আধুনিক চাষাবাদ পদ্ধতির অভাব ও
প্রাকৃতিক দুর্যোগের প্রাদুর্ভাব ইত্যাদি কারণে খাদ্য-উৎপাদনে এ দেশ স্বয়ংসম্পূর্ণ নয়। তবুও বাংলাদেশের
৮০ শতাংশ খাদ্যশস্য কৃষকই জোগান দিয়ে থাকে।

১১৯