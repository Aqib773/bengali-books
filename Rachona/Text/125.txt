মাধ্যমিক বাংলা রচনা
১৫

বাংলাদেশ যে শস্যক্ষেত্র, এই সত্যের ওপর আমাদের সমগ্র জাতীয় জীবন গড়ে তুলতে হবে । বাংলার উন্নতি
মানে কৃষির উন্নতি। এই উন্নতি অনেকে সাধন করতে চান স্রেফ জমিতে সার দিয়ে । তারা ভুলে যান যে
কৃষকের শরীর-মন যদি অসার হয়, তাহলে জমিতে সার দিয়ে দেশের শ্রী কেউ ফিরিয়ে আনতে পারবে না।
আমাদের দেশে যা দেদার পতিত রয়েছে, সে হচ্ছে মানবজমিন; আর আমরা যদি স্বদেশে সোনা ফলাতে চাই
তাহলে আমাদের সর্বাগ্রে কর্তব্য হবে এই মানবজমিনের আবাদ করা এবং তার জন্য দেশের জনসাধারণের
মনে রস ও দেহে রক্ত, এই দুই জোগাবার জন্য আমাদের যা-কিছু বিদ্যাবুদ্ধি, যা-কিছু মনুষ্যত্ত আছে তার

সাহায্য নিতে হবে।
৩. ভাব-সম্প্রসারণ

“ভাব-সম্প্রসারণ' কথাটির অর্থ কবিতা বা গদ্যের অন্তর্নিহিত তৎপর্যকে ব্যাখ্যা করা, বিস্তারিত করে লেখা,
বিশ্লেষণ করা। এঁশুর্যমদ্ডিত কোনো কবিতার চরণে কিংবা গদ্যাংশের সীমিত পরিসরে বীজধর্মী কোনো বত্তব্য
ব্যাপক ভাবব্যঞ্জনা লাভ করে। সেই ভাববীজটিকে উন্মোচিত করার কাজটিকে বলা হয় ভাব-সম্প্রসারণ।
ভাববীজটি সাধারণত রুপকধর্মী, সংকেতময় বা তৎপর্ষপূর্ণ শব্দগুচ্ছের আবরণে প্রচ্ছন্ন থাকে । নানা দিক
থেকে সেই ভাবটির ওপর আলোকসম্পাত করে তার স্বরুপ তুলে ধরা হয় ভাব-সম্প্রসারণে। ভাববীজটি
বিশ্লেষণ করতে গিয়ে আমরা বুঝতে পারি, এ ধরনের কবিতার চরণে বা গদ্যাংশে সাধারণত মানবজীবনের
কোনো মহৎ আদর্শ, মানবচরিত্রের কোনো বিশেষ বৈশিষ্ট্য, নৈতিকতা, প্রণোদনমূলক কোনো শস্তি,
কল্যাণকর কোনো উক্তির তাৎপর্যময় ব্যঞ্জনাকে ধারণ করে আছে। ভাব-সম্প্রসারণ করার সময় সেই গভীর
ভাকটুকু উদ্ধার করে সংহত বন্তব্যটিকে পূর্ণভাবে ব্যাখ্যা করতে হবে। সেই ভাব বূপক-প্রতীকের আড়ালে
সংগুপ্ত থাকলে, প্রয়োজনে যুক্তি, উপমা, উদাহরণ ইত্যাদির সাহায্যে বিশ্লেষণ করতে হবে ।

ভাব-সম্প্রসারণের কিছু নিয়ম
ভাব-সম্প্রসারণের ক্ষেত্রে কয়েকটি দিকের প্রতি বিশেষ দৃষ্টি দেওয়া প্রয়োজন যেমন :

ক. প্রদত্ত চরণ বা গদ্যাংশটি একাধিকবার অভিনিবেশসহকারে পড়তে হবে । লক্ষ্য হবে প্রচ্ছন্ন বা অন্তর্নিহিত
ভাবটি কী, তা সহজে অনুধাবন করা।

খ. অন্তর্নিহিত মূলভাবটি কোনো উপমা, রূপক-প্রতীকের আড়ালে সংগুপ্ত আছে কিনা, তা বিশেষভাবে লক্ষ
করতে হবে । মূলভাবটি যদি রূপক-প্রতীকের আড়ালে প্রচ্ছন্ন থাকে, তবে ভাব-সম্প্রসারণের সময়
প্রয়োজনে অতিরিক্ত অনুচ্ছেদ-যোগে ব্যাখ্যা করলে ভালো হয়।

গ. সহজ ভাষায়, সংক্ষেপে ভাবসত্যটি উপস্থাপন করা উচিত। প্রয়োজনে যুক্তি উপস্থাপন করে তাৎপর্যটি
উদ্ধার করতে হবে।

'ঘঘ. মূল ভাববীজকে বিশদ করার সময় সহায়ক দৃষধান্ত, প্রাসঙ্গিক তথ্য বা উদ্ধৃতি ব্যবহার করা চলে।
এমনকি প্রয়োজনে এঁতিহাসিক, পৌরাণিক বা বৈজ্ঞানিক তথ্যও উল্লেখ করা যায়। তবে ভূল বা
অপ্রাসঙ্গিক তথ্য, উদ্ধৃতি দেওয়ার চেয়ে না দেওয়াই ভালো।

ঙ. ভাব-সম্প্রসারণ করার সময় মনে রাখতে হবে যে, যেন বক্তব্যের পুনরাবৃত্তি না ঘটে। বারবার একই কথা
লেখা ভাব-সম্প্রসারণের ক্ষেত্রে দৃষণীয়।

নিচে নমুনা হিসেবে কয়েকটি ভাব-সম্প্রসারণের উদাহরণ দেওয়া হলো :
২৫