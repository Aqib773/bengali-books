প্রথম প্রকাশের প্রসঙ্গ-কথা

বাংলা একাডেমী কর্তৃক বাংলা বানান প্রমিতকরণ করা হয়েছে! বানানের ক্ষেত্রে দীর্ঘদিন
কোনো সর্বজনগ্রাহ্য নিয়ম চালু করা সম্ভব হয় নি। বাংলা একাডেমী ১৯৯২ সালের এপ্রিলে এ
ব্যাপারে উদ্যোগ গ্রহণ করে। এ বিষয়ে যথাযথ পদক্ষেপ গ্রহণের জন্য একটি বিশেষজ্ঞ কমিটি
গঠন করা হয়। কমিটির রিপোর্ট ১৯৯২ সালের নভেম্বরে গৃহীত হয় এবং মতামত জরিপের
জন্য রিপোর্টটি বিভিন্ন প্রতিষ্ঠান ও ব্যক্তির কাছে প্রেরণ করা হয়। অবশেষে ১৯৯৪ সালে তা
চূড়ান্তভাবে গৃহীত হয় এবং বিগত ২১শে ফেব্রুয়ারির সময় সরকার এ ব্যাপারে সচেতনতা
সৃষ্টির লক্ষ্যে একুশের শ্লোগান হিসাবে শুদ্ধ বানানে বাংলা লেখার আবেদন জানান। সংস্কৃতি
বিষয়ক মন্ত্রণালয়ের উদ্যোগে বাংলা একাডেমী কর্তৃক যে পোস্টারটি প্রকাশ করা হয় তাতে
সংশ্লিষ্ট সকলকে বাংলা একাডেমীর প্রমিত বানান ব্যবহারের অনুরোধ জানানো হয়।
একাডেমীর এ প্রমিত বানানরীতি কোনো নতুন বিষয় নয়। বিশেষজ্ঞ কমিটির প্রস্তাবে
কলকাতা বিশ্ববিদ্যালয় কর্তৃক প্রণীত বানানরীতি, বাংলাদেশ জাতীয় শিক্ষাক্রম ও পাঠ্যপুস্তক
বোর্ড কতক গৃহীত বানানরীতি সবই বিশেষভাবে বিবেচিত হয়। বাংলা একাডেমীর প্রমিত
বানানরীতিকে এ সবের সুন্দর সমন্বয় বলা যেতে পারে। আমাদের উদ্দেশ্য একটি অভিন্ন
বানান পদ্ধতি সম্পর্কে সকলকে সচেতন করে তোলা।
কোনো নিয়মনীতিই জোর করে চাপিয়ে দেওয়া যায় না। তবে যেখানে কোনো কেন্দ্রীয়
কর্তৃপক্ষ কর্তৃক প্রণীত কোনো নিয়মই নেই সেখানে মানুষ কোন নীতি অনুসরণ করবে।
বাংলা একাডেমীর 'প্রমিত বাংলা বানানের নিয়ম সে অভাব পূরণ করবে বলে আমাদের
বিশ্বাস।
বাংলা একাডেমী প্রমিত বানানরীতির আলোকে জনাব জামিল চৌধুরী প্রণীত বাংলা .
একাডেমী বাংলা বানান-অভিধান গ্রন্থটি প্রকাশিত হলো। এ গ্রন্থটি দীর্ঘদিনের অভাব পূরণ
করবে বলে আমাদের বিশ্বাস। বানান সম্পর্কে কোনো দ্বিধাদ্বন্ দেখা দিলে চট করে খুলে
দেখা যায় এমন একটি বইয়ের প্রয়োজন আমীদের সকলেরই। বিগত প্রজন্মের ধারা, তাদের
অনেকেরই এ নতুন রীতির সঙ্গে খাপ খাওয়াতে সময় লাগবে। তবে ত্তারাও সম্ভবত এখন
গর্বের সঙ্গে বলতে পারবেন আমাদের একটি নিজস্ব বানানরীতি আছে। এ অহংকারকে
সকলে ধারণ করবেন এই আমাদের বিশ্বাস।
গ্রন্থটি বহুল ব্যবহৃত হলে এবং এর ফলে বানানের ক্ষেত্রে নৈরাজ্যকর পরিস্থিতির
অবসান হলে খুশি হবো।
মোহাম্মদ হারুন-উর-রশিদ
মহাপরিচালক

বাংলা একাডেমী, ঢাকা

/৬//1080720281-001