পরিশিষ্ট গ্

[ব্যবহারিক অভিধানের পরিমার্জিত সংস্করণের পরিশিষ্ট হিসেবে মুদ্রণের পূর্বে সংশ্লিষ্ট
বিশেষজ্ঞ কমিটির নিকট “বাংলা একাডেমী প্রমিত বাংলা বানানের নিয়ম*-এর মধ্যকার কিছু
অসঙ্গতির প্রতি দৃষ্টি আকর্ষণ করা হলে ২৭ নভেম্বর ২০০০ তারিখে উক্ত কমিটির একটি
সভায় তা আলোচিত হয় এবং কিছু সংশোধনী গ্রহণ করা হয়। উক্ত সভায় উপস্থিত ছিলেন
প্রফেসর আনিসুজ্জামান, প্রফেসর মোহাম্মদ মনিরুজ্জামান, জনাব জামিল চৌধুরী এবং জনাব
সেলিনা হোসেন। সংশোধিত “নিয়মণটি এখানে মুদদিত হলো]

বাহলা একাডেমী প্রমিত বালা বানানের নিয়ম
মুখবন্ধ ,

উনিশ শতকের আগে পর্যন্ত বাংলা বানানের নিয়ম বলতে বিশেষ কিছু ছিল না। উনিশ
শতকের সূচনায় যখন: বাংলা সাহিত্যের আধুনিক পর্ব শুরু হলো, বাংলা সাহিত্যিক গদ্যের
উন্মেষ হলো, তখন মোটামুটি সংস্কৃত ব্যাকরণের অনুশাসন-অনুযায়ী বাংলা বানান নির্ধারিত
হয়। কিন্তু বাংলা ভাষায় বহু তৎসম অর্থাৎ সংস্কৃত শব্দ থাকলেও অর্ধ-তৎসম, তদ্ভব,
দেশী, বিদেশী শব্দের পরিমাণ কম নয়। এ-ছাড়া রয়েছে তৎসম অ-তৎসম প্রত্যয়, বিভক্তি,
উপসর্গ ইত্যাদি সহযোগে গঠিত নানারকমের মিশ্র শব্দ। তার ফলে বানান নির্ধারিত হলেও
বাংলা বানানের সমতাবিধান সম্ভবপর হয় নি। তাছাড়া, বাংলা ভাষা ক্রমাগত সাধু রীতির
নির্মোক ত্যাগ করে চলিত রূপ পরিগ্রহ করতে থাকে। তার উপর, অন্য অনেক ভাষার মতো
বাংলারও লেখ্য রুপ সম্পূর্ণ ধ্বনিভিত্তিক নয়। তাই বাংলা বানানের অসুবিধাগুলি চলতেই
থাকে। এই অসুবিধা ও অসঙ্গতি দূর করার জন্য প্রথমে বিশ শতকের বিশের দশকে
বিশ্বভারতী এবং পরে ত্রিশের দশকে কলকাতা বিশ্ববিদ্যালয় বাংলা বানানের নিয়ম নির্ধারণ
করেন। কলকাতা বিশ্ববিদ্যালয়ের নিয়ম রবীন্দ্রনাথ ও শরৎচন্দ্র সহ অধিকাংশ পণ্ডিত ও
লেখক সমর্থন করেন। এখন পর্যস্ত এই নিয়মই আদর্শ নিয়মরুপে মোটামুটি অনুসৃত হচ্ছে।
তবু বাংলা বানানের সম্পূর্ণ সমতা বা অভিন্নতা যে প্রতিষ্ঠিত হয়েছে তা নয়। বরং কালে
কালে বানানের বিশৃ্খলা যেন বেড়ে গেছে। কতকগুলি শব্দের ক্ষেত্রে দেখা যায় নানাজনে
নানারকম বানান লিখছেন। বাংলার মতো উন্নত ভাষার পক্ষে এটি গৌরবের কথা নয়।
বানানের এইসব বিভিন্নতা ও বিশৃঙ্খলার কী কী ভাষাত্াত্বিক, ধ্বনিতাত্বিক, এমনকি
সামাজিক কারণ থাকতে পারে এখানে সে-আলোচনার দরকার নেই। তবে অনেক চলমান ও
বর্ধিষ্ণু ভাষাতেই দীর্ঘকাল জুড়ে ধীরে ধীরে বানানের কিছু কিছু পরিবর্তন হতে দেখা যায়।
তখন এক সময় বানানের নিয়ম নতুন করে বেঁধে দেওয়ার বা সৃত্রবদ্ধ করার প্রয়োজন হয়।
পূর্বে বলেছি, এ-যাবৎ কলকাতা বিশ্ববিদ্যালয়-নির্দেশিত নিয়ম আমরা অনুসরণ করে চলেছি।
কিন্তু আধুনিক কালের দাবি-অনুযায়ী, নানা বানানের যে-সব বিশৃঙ্খলা ও বিভ্রান্তি আমরা
দেখছি সেই পরিপ্রেক্ষিতে বানানের নিয়ম আর একবার সূত্রবদ্ধ করার প্রয়োজন দেখা
দিয়েছে৷ বিশেষত কলকাতা বিশ্ববিদ্যালয়- নিয়মে বিকল্প ছিল কিছু বেশি। বিকল্প

/৬//1080720281-001