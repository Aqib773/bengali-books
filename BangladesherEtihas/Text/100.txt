১৮৪ বাংলাদেশের ইতিহাস ও বিশ্বসভ্যতা

কেবল রাজধানী ঢাকা শহর নয়, বাংলাদেশের প্রত্যন্ত গ্রামে পৌছে যায় পাকিস্তানি বাহিনী । মুক্তিযুদ্ধের
নয় মাসে দখলদার পাকিস্তানি বাহিনী ও তাদের এদেশীয় দোসররা ৩০ লাখ বাঙালিকে হত্যা করেছিল ।
আড়াই লাখের অধিক মা-বোন পাকিস্তানিদের পাশবিক নির্যাতনের শিকার হয়েছিল । পরিকল্পিতভাবে
এদেশকে মেধাশুন্য করার জন্য তারা বরেণ্য সাহিত্যিক, শিল্পী, কবি, শিক্ষক, সাংবাদিক, চিকিৎসক,
প্রকৌশলীকে নির্মমভাবে হত্যা করে ।

নির্যাতন, হত্যা, অগ্নিসংযোগ, লুষ্ঠন ইত্যাদি অপরাধ কর্মে পাকিস্তান সেনাবাহিনীকে সহযোগিতা করেছে
রাজাকার,আলবদর, আলশামস ও কথিত শান্তি কমিটি । পাকিস্তানি সামরিক জান্তার সহযোগী এদেশীয়
ব্যক্তিবর্গ এককথায় স্বাধীনতাবিরোধী শক্তি হিসেবে পরিচিত । প্রধানত, জামায়াতে ইসলামী, মুসলিম লীগ,
নেজামে ইসলাম, পূর্ব পাকিস্তান কাউঙ্গিল মুসলিম লীগ প্রভৃতি দলের সমর্থকরা মুক্তিযুদ্ধের প্রত্যক্ষ বিরোধিতা
করে । এই দলগুলো মানবতাবিরোধী অপরাধেও অংশগ্রহণ এবং সহযোগিতা করেছে।

স্বাধীনতাবিরোধীদের অপতৎপরতা

রাজাকার বাহিনী গড়ে তুলেছিল পাকিস্তান সরকার | ১৯৭১ সালের জুন মাসে লে. জেনারেল টিক্কা খান পূর্ব
পাকিস্তান রাজাকার অর্ডিন্যান্স' জারি করেন। শুরুতে আনসার, মুজাহিদদের নিয়ে এই বাহিনী গঠিত হয় ।
পরে পাকিস্তানপন্থী অনেকে এই বাহিনীতে যোগ দেয় । এই বাহিনী গঠনে জেনারেল নিয়াজির গুরুত্বপূর্ণ ভূমিকা ছিল ।

রাজাকারদের প্রশিক্ষণের মেয়াদ ছিল এক সপ্তাহ । রাজাকারদের ট্রেনিং দিত পাকিস্তান সেনাবাহিনী । দখলদার
বাহিনীর দোসর হিসেবে তারা মুক্তিযোদ্ধাদের বিরুদ্ধে যুদ্ধ করেছে । রাজাকার বাহিনী ছাড়াও আলবদর নামে
আরও একটি ভয়ঙ্কর বাহিনী ছিল | জামায়াতে ইসলামীর ছাত্র সংগঠন ইসলামী ছাত্রসজ্ঘের সদস্যদের নিয়ে
আলবদর বাহিনী গড়ে তোলা হয় । অন্যান্য ইসলামী ছাত্র সংগঠনের নেতাকর্মীদের নিয়ে আলশামস
বাহিনী গঠিত হয় । বাঙালি বুদ্ধিজীবী হত্যার প্রধান দায়িত্ব ছিল আলবদর বাহিনীর ওপর | তাই এই বাহিনী
ছিল অত্যন্ত নিষ্ঠুর ও হিংস্র প্রকৃতির । আলবদর বাহিনীর প্রধান ছিল জামায়াতে ইসলামীর সাবেক আমির
(মুক্তিযুদ্ধকালীন মানবতাবিরোধী অপরাধের দায়ে ফীসিতে মৃত্যুদণুপ্রাপ্ত) মতিউর রহমান নিজামী । মুক্তিযুদ্ধের
বিরোধিতায় প্রথম যে সংগঠনের জন্ম হয় তা হলো "শান্তি কমিটি” । রাজধানী ঢাকাসহ সারা দেশে শাস্তি
কমিটি গঠন করা হয়। পূর্ব পাকিস্তানের গভর্নর জেনারেল টিক্কা খানের পৃষ্ঠপোষকতায় এবং জামায়াতে ইসলামী,
কাউন্সিল মুসলিম লীগ, জামায়াতে ওলামায়ে ইসলাম, মুসলিম লীগ প্রভৃতি দলের উৎসাহ ও অংশগ্রহণের মধ্য দিয়ে
শান্তি কমিটি বিস্তার লাভ করে । অত্যাচার, নির্যাতন ও গণহত্যায় এই সংগঠন দখলদার বাহিনীর বিশ্বস্ত সহচর
ছিল । কাউন্সিল মুসলিম লীগের সভাপতি খাজা খয়েবুদ্দিনকে আহ্বায়ক করে “ঢাকা নাগরিক শাস্তি কমিটি
গঠিত হয় । এই কমিটিতে জামায়াতে ইসলামীর নেতা গোলাম আযম, মৌলভি ফরিদ আহম্মদ, এএসএম
সোলায়মানসহ অনেকে ছিল ।

পাকিস্তান সেনাবাহিনী “পোড়ামাটি নীতি” অনুযায়ী বাংলাদেশের সব সম্পদ ও প্রতিষ্ঠান ধবংস করে দিতে
চেয়েছে যে কারণে শিক্ষাপ্রতিষ্ঠান, দোকানপাট, ঘর-বাড়ি, হাসপাতাল, মসজিদ, মন্দির কোনো কিছুই
তাদের হাত থেকে রেহাই পায়নি । তাদের লক্ষ্য ছিল এই ভূখণ্ডের মানুষদের হত্যা করে কেবল ভূমির দখল
নেওয়া। পাকিস্তানি বাহিনীকে এসব মানবতাবিরোধী অপকর্মে সহায়তা করেছে এদেশীয় কিছু দালাল চক্র ।

একক কাজ : পাকিস্তানি বাহিনীর দোসর ছিল কারা? তারা পাকিস্তানি বাহিনীর সাথে সংগঠিত হয়ে
গণহত্যা ও নির্যাতনে কী ভূমিকা রেখেছিল এর ওপর একটি অনুসন্ধানী প্রতিবেদন প্রস্তুত কর ।

 

 

 

 

২০১৮