১৩৮ বাংলাদেশের ইতিহাস ও বিশ্বসভ্যতা

৩. সরকারি দপ্তরে মুসলমানদের জন্য শতকরা ৫৫ ভাগ চাকরি সংরক্ষিত থাকবে ।

8. কোনো সম্প্রদায়ের ধর্মীয় বিষয়ে আইন পাস করতে হলে আইনসভায় নির্বাচিত উক্ত সম্প্রদায়ের
তিন-চতুর্থাংশ সদস্যের সমর্থন থাকতে হবে ।

৫. মসজিদের সামনে গান-বাজনাসহ কোনো মিছিল করা যাবে না এবং গরু জবাই করার ব্যাপারে কোনোরূপ
হস্তক্ষেপ করা হবে না।

একক কাজ : বেঙ্গল প্যাক্টে অসাম্প্রদায়িক চেতনার যে প্রতিফলন ঘটেছে তার ধারাগ্তলো পরপর সাজাও ।

বেঙ্গল প্যান্টের অবসান

বাংলাদেশের রাজনীতি এবং সমাজে হিন্দু-মুসলমানের মধ্যে সাম্প্রদায়িক সম্প্রীতি স্থাপনের দলিল ছিল বেঙ্গল
প্যাক্ট বা বাংলা চুক্তি । এই চুক্তির কারণেই মুসলমানের আস্থা অর্জন করে স্বরাজ পার্টি নির্বাচনে সংখ্যাগরিষ্ঠতা
লাভে সক্ষম হয় । অপরদিকে হোসেন শহীদ সোহরাওয়ার্দী কোলকাতার ডেপুটি মেয়র নির্বাচিত হন এবং
মুসলমানরা কর্পোরেশনে চাকরি লাভে সক্ষম হয় । বাংলা তথা ভারতীয় উপমহাদেশের হিন্দু-মুসলমান সমস্যা
সমাধানের উদ্দেশ্যে সি. আর. দাসের এই পদক্ষেপ যেমন বাস্তবধর্মী ছিল তেমন ছিল প্রশংসনীয় । কিন্তু
দুর্ভাগ্যব্রমে তিনি বেঁচে থাকতেই হিন্দু পত্রিকাগুলো, রক্ষণশীল হিন্দু-সমাজ, গান্ধীজির সমর্থক কংগ্রেস দল
ও স্বরাজ দলবিরোধী হিন্দুরা “বেঙ্গল প্যাক্ট'- এর তীব্র বিরোধিতা করে । অপরদিকে হিন্দু মহাসভার 'শুদ্ধি” ও
“সংগঠন” নামক আন্দোলন এবং মুসলমানদের “তাবলিগ” ও “তানজিম' নামক আন্দোলন সাম্প্রদায়িক সম্প্রীতি
বিনষ্ট করে। ১৯২৫ সালের ১৬ই জুন দেশবন্ধু চিত্তরঞ্জন দাসের অকালমৃত্যুতে হিন্দু-মুসলমান এঁক্যের পথ
কিছুকালের জন্য বন্ধ হয়ে যায়। এছাড়া কংগ্রেস এবং অন্য নেতৃবৃন্দ “বেঙ্গল প্যান্টএর বিষয়ে উদাসীন
থাকেন। পরের বছর অর্থাৎ ১৯২৬ সালে কোলকাতা এবং পরে ঢাকায় হিন্দু-মুসলিম দাঙ্গার কারণে উভয়
সম্প্রদায়ের সম্প্রীতি নষ্ট হলে এই চুক্তি বাস্তবায়নের সকল পথ রুদ্ধ হয়ে যায় ।

 

 

 

 

 

একক কাজ : কার মৃত্যুতে হিন্দু-মুসলিম এঁক্যের পথ বন্ধ হয়ে যায়? এই এঁক্যের জন্য তার কাজের তালিকা
প্রস্তুত কর।

লাহোর প্রস্তাবের পটভূমি

বেঙ্গল প্যাক্ট অকার্যকর হলে হিন্দু-মুসলিম এঁক্যের সন্তাবনা ব্যাহত হয় । অপরদিকে সাইমন কমিশন
গঠনের বিরুদ্ধে বিক্ষুব্ধ কংঘেস ভারতবাসীর জন্য উপযোগী শাসন সংস্কারের চেষ্টা চালায়। এ পরিস্থিতিতে ১৯২৮
সালের আগস্ট মাসে মতিলাল নেহরুর নেতৃতে গঠিত কমিটি একটি রিপোর্ট পেশ করে । নেহরু রিপোর্ট নামে
খ্যাত রিপোর্টটিতে যে সুপারিশ করা হয় তা হলো-_ ভারতের জন্য স্বাধীনতার পরিবর্তে বিটিশ ডোমিনিয়নের
মর্যাদা প্রদান, দায়িত্বশীল সরকার গঠন, সিন্ধু ও কর্ণাটক প্রদেশ সৃষ্টি । এছাড়া বাংলা ও পাঞ্জাবের আইনসভায়
সংরক্ষিত আসন প্রথা বিলোপ সাধন । নেহরু রিপোর্ট মুসলমানদের পৃথক নির্বচিনের প্রথা অবসানে সুপারিশ
করে মুসলিম নেতারা দলমত নির্বিশেষে এ রিপোর্টের বিরুদ্ধে তীব্র প্রতিবাদ জানান। ফলে নেহরু রিপোর্টের
মাধ্যমে হিন্দু-মুসলিম সমঝোতার প্রচেষ্টাও ব্যর্থ হয়। মোহাম্মদ আলী জিন্নাহও দুই সম্প্রদায়ের
মধ্যে এঁক্য স্থাপন প্রচেষ্টায় ব্যর্থ হয়ে ১৯২৯ সালে তার বিখ্যাত ১৪ দফা উত্থাপন করেন। এর
মধ্যে মুসলমান সম্প্রদায়ের স্বার্থ সংরক্ষণের বিষয়টি বিশেষ গুরুত্ব লাভ করে। এসব ঘটনার পরিপ্রেক্ষিতে
সাম্প্রদায়িক চেতনা প্রবল হতে থাকে এবং দুই সম্প্রদায়ের মধ্যকার দূরত্ব ক্রমশ বৃদ্ধি পেতে থাকে ।

 

 

 

২০১৮