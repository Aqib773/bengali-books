মধ্যযুগের বাংলার রাজনৈতিক ইতিহাস (১২০৪-১৭৫৭ খিষ্টাব্দ) ৭৩

তাজ খান কররানি ও সুলায়মান খান কররানি শের শাহের সেনাপতি ছিলেন । কনৌজের যুদ্ধে কৃতিতপূর্ণ
অবদানের জন্য শের শাহ তাদের দক্ষিণ বিহারে জায়গির প্রদান করেন। ইসলাম শাহের রাজত্বকালে
তাজ খান কররানি সেনাপতি ও কূটনৈতিক পরামর্শদাতা হিসেবে বিশেষ কৃতিত্বের পরিচয় দেন । ইসলাম
শাহের বালকপুত্র ও উত্তরাধিকারী ফিরোজের সময় তাজ খান উজির নিযুক্ত হন | ফিরোজকে হত্যা করে তার
মামা মুহম্মদ আদিল শুর সিংহাসনে বসেন । এ সময় তাজ খান কররানি পালিয়ে গিয়ে ভ্রাতাদের সহায়তায়
দক্ষিণ বিহারে প্রাধান্য স্থাপন করেন । ১৫৫৭ খ্রিষ্টাব্দে তাজ খান কররানি নামমাত্র বাংলার সুলতান বাহাদুর
শাহ শুরের বশ্যতা স্বীকার করেন । কিছুদিন পর তিনি সম্পূর্ণ স্বাধীন হয়ে পড়েন ।

বাংলার সিংহাসনের প্রতিও তার দৃষ্টি ছিল। তিনি সুযোগের অন্বেষণে ছিলেন । অজ্ঞাতনামা গিয়াসউদ্দিন
যখন শুর বংশের সিংহাসন দখল করেন, তখন সুযোগ বুঝে তাজ খান ও তীর ভ্রাতারা গিয়াসউদ্দিনকে পরাজিত
ও নিহত করে গৌড় দখল করেন । এভাবে তাজ খান কররানি বাংলায় কররানি বংশের রাজত্ত প্রতিষ্ঠা করেন।

তাজ খান কররানির মৃত্যুর পর ১৫৬৫ খরষ্টাব্দে তার ভাই সুলায়মান খান কররানি বাংলার সুলতান হন । এ
দক্ষ শাসক আফগান নেতাদের তার দলভুক্ত করেন। এভাবে বাংলা ও বিহারের অধিকাংশ এলাকা তার অধিভুক্ত
হয় । উড়িষ্যাতেও তার অধিকার প্রতিষ্ঠিত হয় । সোলায়মান কররানির বিজ্ঞ উজির লোদি খানের পরামর্শে

তিনি মুঘল সম্রাট আকবরের সাথে সুসম্পর্ক রক্ষা করে চলছিলেন । তিনি সর্বপ্রথম গৌড় থেকে মালদহের ১৫
মাইল দক্ষিণ-পশ্চিমে অবস্থিত তাণ্ডায় রাজধানী স্থানান্তর করেন। ১৫৭২ খ্রিষ্টাব্দে সোলায়মান কররানির
মৃত্যু হলে পুত্র বায়জিদ সিংহাসনে বসেন । কিন্তু অল্পকাল পরেই এ অত্যাচারী সুলতানকে হত্যা করেন
আফগান সর্দাররা | এবার সিংহাসনে বসেন সোলায়মান কররানির দ্বিতীয় পুত্র দাউদ কররানি । তিনিই ছিলেন
বাংলায় শেষ আফগান শাসক । দাউদ কররানি খুব অদুরদর্শী শাসক ছিলেন । বিশাল রাজ্য ও ধন এশ্বর্য দেখে
তিনি নিজেকে সম্রাট আকবরের সমকক্ষ ভাবতে থাকেন । এতদিন বাংলা ও বিহারের আফগান শাসকগণ
প্রকাশ্যে মুঘল সম্রাটের প্রতি আনুগত্য প্রকাশ করতেন । কিন্তু দাউদ স্বাধীন সম্রাটের মতো “বাদশাহ উপাধি
গ্রহণ করেন এবং নিজ নামে খুতবা পাঠ করেন ও মুদ্বা প্রচলন করেন ।

আফগানরা এমনিতেই মুঘলদের শত্রু ছিল । তার ওপর বাংলা-বিহার মুঘলদের অধিকারে না থাকায় সম্রাট
আকবরের স্বস্তি ছিল না। দাউদ কররানির স্বাধীনচেতা মনোভাবের কারণে আকবর ক্ষুব্ধ হন। প্রথমে
আকবর জৌনপুরের শাসনকর্তা মুনিম খানকে নির্দেশ দেন কররানি রাজ্য আক্রমণ করতে । প্রথম দিকে
সরাসরি আক্রমণ করেননি মুনিম খান | উজির লোদি খানের সাথে মুনিম খানের বন্ধুত্ব ছিল ৷ দাউদ খান
কররানি তার উজির লোদির পরামর্শে মুনিম খানের সাথে ধনরত্ব দিয়ে আপোস করেন । কিন্তু অচিরেই এ
অবস্থার পরিবর্তন হয়। দাউদ খান কিছু ষড়যন্ত্রকারীর পরামর্শে ভুল বোঝেন উজির লোদিকে। দাউদ খানের
নির্দেশে হত্যা করা হয় তাকে । লোদির বুদ্ধি আর বন্ধুত্বের গুণেই এতদিন মুঘল আক্রমণের হাত থেকে রক্ষা
পেয়েছিল বাংলা ও বিহার । তার অনুপস্থিতিতে মুনিম খানের বাংলা ও বিহার আক্রমণে আর বাধা রইল না ।
মুনিম খান তার বন্ধু লোদির মৃত্যুর পর ১৫৭৩ খ্িষ্টাব্দে বিহার থেকে আফগানদের হটিয়ে দেন । আফগানরা
ইতোমধ্যে নিজেদের ভেতর বিবাদ করে দুর্বল হয়ে পড়েছিল | এ সুযোগে মুনিম খান বাংলার দিকে অগ্রসর
হন । কররানিদের বাংলার রাজধানী ছিল তাণ্তায়। আফগানরা বাংলার রাজধানী তাণ্ডা ছেড়ে পিছু হটে। আশ্রয়
নেয় হুগলি জেলার সগ্তগ্রামে । মুনিম খানের নেতৃত্বে রাজধানী অধিকার করে মুঘল সৈন্যরা ও অগ্রসর হয়
সপ্তগ্রামে ।দাউদ খান পালিয়ে যান উড়িষ্যায় । মুনিম খান তাণ্ডায় বাংলার মুঘল রাজধানী প্রতিষ্ঠা করেন। এ

ফর্মা-১০, বাংলাদেশের ইতিহাস ও বিশ্বসভ্যতা-৯ম-১০ম