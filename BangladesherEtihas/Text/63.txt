একাদশ অধ্যায়
ভাষা আন্দোলন ও পরবর্তী রাজনৈতিক ঘটনাপ্রবাহ

ভাষা আন্দোলন ছিল বাঙালি সংস্কৃতির স্বাধিকার আন্দোলন । পরবর্তীকালে এই আন্দোলন অর্থনৈতিক ও
রাজনৈতিক আন্দোলনের জন্ম দেয় । বাঙালি জাতীয়তাবাদী চেতনা বিকাশের প্রথম পদক্ষেপ এই আন্দোলন ।
১৯৪৭ সালের আগস্ট মাসে পাকিস্তান প্রতিষ্ঠার পর থেকেই পশ্চিম পাকিস্তানি শাসকগোষ্ঠী সংখ্যাগরিষ্ঠ
বাঙালির অধিকার হরণের চেষ্টায় লিপ্ত হয়। পুরো পাকিস্তানের মোট জনগোষ্ঠীর ৫৪ শতাংশের মুখের ভাষা
বাংলা হওয়া সত্বেও সংখ্যালঘিষ্ঠ মাত্র ৩.২৭% জনগোষ্ঠীর ভাষা উর্দুকে তারা রাষ্ট্রভাষা হিসেবে চাপিয়ে
দিতে চায় । শাসকগোষ্ঠী ১৯৪৮ সালে সংখ্যাগরিষ্ঠ মানুষের মতামত উপেক্ষা করে উর্দু ভাষাকেই রাষ্ট্রভাষা
হিসেবে ঘোষণা করে। বাঙালি বুদ্ধিজীবী সমাজ প্রথমেই প্রতিবাদমুখর হয়। তারা এই অন্যায় ও বৈষম্যমূলক
সিদ্ধান্তের প্রতিবাদ জানায় | এভাবেই ভাষা আন্দোলনের সূত্রপাত । ১৯৫২ সালে এই আন্দোলন চুড়ান্ত
রূপ লাভ করে । দেশব্যাপী আন্দোলন গড়ে ওঠে । পৃথিবীতে ভাষার জন্য প্রথম শহিদ হন সালাম, বরকত,
রফিক, জব্বার, শফিউরসহ অনেকে । ভাষা আন্দোলন বাঙালি জাতিকে স্বাধীনতার মন্ত্রে দীক্ষা দেয় । যার
প্রেরণায় দীর্ঘ সংথামের পর জন্ম নেয় আমাদের প্রিয় মাতৃভূমি বাংলাদেশ ।

এই অধ্যায় শেষে আমরা-

ভাষা আন্দোলনের তাৎপর্য ব্যাখ্যা করতে পারব;

০ একুশে ফেব্রুয়ারিকে আন্তর্জাতিক মাতৃভাষার স্বীকৃতির প্রেক্ষাপট এবং এর মর্যাদা বর্ণনা করতে পারব;
* নতুন রাজনৈতিক সংগঠনের প্রয়োজনীয়তা বর্ণনা করতে পারব;

* যুক্তফ্রন্ট গঠন এবং পরবর্তী ঘটনাপ্রবাহ মূল্যায়ন করতে পারব;

ভাষা আন্দোলনের প্রতি সম্মান প্রদর্শনের মাধ্যমে ভাষাশহিদদের প্রতি শ্রদ্ধা নিবেদনে আগ্রহী হব;
রাজনৈতিক আন্দোলন সম্পর্কে ভাব বিনিময়ে উৎসাহী হব এবং অপরকেও উৎসাহী করব ।

ভাষা আন্দোলনের পটভূমি

১৯৪৭ সালের ১৪ই আগস্ট ভারত উপমহাদেশ বিভক্ত হয়ে পাকিস্তান সৃষ্টি হয় । তৎকালীন পূর্ববঙ্গ পাকিস্তানের
একটি অংশে পরিণত হয় । পাকিস্তানের দুই অংশের মধ্যে ইতিহাস, এঁতিহ্য, ভাষা, সংস্কৃতি কোনো কিছুরই
মিল ছিল না। প্রায় এক হাজার মাইল ব্যবধানের পশ্চিম পাকিস্তান ও পূর্ব পাকিস্তান (বাংলাদেশ) দুইটি ভৃখগ্ডকে
এক করা হয় শুধু ধর্মের ভিত্তিতে । ফলে পাকিস্তান নামক এই নতুন রাষ্ট্রের শাসকগোষ্ঠী প্রথমেই বাঙালিকে
শোষণ করার কৌশল হিসেবে বাংলা ভাষার ওপর আঘাত হানে । নতুন রাষ্ট্র পাকিস্তানের রাষ্ট্রভাষা কী হবে?
এ প্রশ্ন দেখা দিয়েছিল ১৯৪৭ সালে পাকিস্তান রাষ্ট্র সৃষ্টির পূর্বেই । সে সময় মুসলিম লীগের প্রভাবশালী
নেতারা উ্দুকে পাকিস্তানের রাষ্ট্রভাষা করার পক্ষে মতামত দেন । তখনই ড. মুহম্মদ শহীদুল্লাহ্‌সহ বাংলার
বুদ্ধিজীবী, লেখকগণ এর প্রতিবাদ করেন । পাকিস্তান রাষ্ট্র সৃষ্টি হওয়ার পর পরই ঢাকা বিশ্ববিদ্যালয়ের
পদার্থবিজ্ঞান বিভাগের অধ্যাপক আবুল কাশেমের নেতৃত্বে তমদ্দুন মজলিশ গঠিত হয়। এটিই ছিল ভাষা
আন্দোলনের প্রথম সংগঠন | এ সংগঠনের উদ্যোগে ১৯৪৭ সালের ১৫ই সেপ্টেম্বর ভাষা আন্দোলনের প্রথম
পুস্তিকা “পাকিস্তানের রাষ্ট্রভাষা বাংলা না উর্দু" প্রকাশিত হয়। পুক্তিকাটিতে রাষ্ট্রভাষা বাংলা দাবির পক্ষে
যুক্তি উপস্থাপন করা হয় ।

২০১৮