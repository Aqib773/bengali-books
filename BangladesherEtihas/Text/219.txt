৮৪ মধ্যযুগের বাংলার সামাজিক, অর্থনৈতিক ও সাংস্কৃতিক ইতিহাস

অভিজাত মুসলমানরা পায়জামা ও গোল গলাবন্ধসহ জামা পরত। তাদের মাথায় থাকত পাগড়ি, পায়ে থাকত
রেশম ও সোনার সুতার কাজ করা চামড়ার জুতা । তারা তাদের আঙ্গুলে অনেক মণি-মুক্তা বসানো আংটি ব্যবহার
করত । মোল্লা ও মৌলবিরাও পায়জামা, জামা এবং টুপি ব্যবহার করত। গরিব বা নিয়ন শ্রেণির মুসলমানরা
লুঙ্গি ও টুপি পরত। অভিজাত মহিলারা কামিজ ও সালোয়ার ব্যবহার করত । তারা প্রসাধনী ব্যবহারে অভ্যস্ত
ছিল না । তারা বাহু ও কজিতে সোনার অলঙ্কার এবং আঙ্গুলে সোনার আংটি পরত ।

এ যুগের প্রথম দিকে চারিত্রিক গুণাবলি ও সততার জন্য মুসলমানরা বিশেষ খ্যাতি অর্জন করেছিল । পরবর্তী
সময়ে তারা ধর্মীয় আচরণের ক্ষেত্রে কঠোর ও নৈতিক মান বজায় রাখতে ব্যর্থ হয় । এর ফলে মুসলমান
সমাজে দুর্নীতি ও অনৈসলামিক কার্যাবলির অনুপ্রবেশ ঘটে । সামাজিক জীবনে মুসলমানদের নৈতিক
অধঃপতন শাসন ব্যবস্থাকেও প্রভাবিত করেছিল । বাংলার নবাবি শাসনের অবসানের পেছনে শাসকবর্গের
নৈতিক অবনতি যথেষ্ট দায়ী ছিল।

একক কাজ :

১. মধ্যযুগে বাংলার মুসলমানদের সামাজিক উৎসব ও রীতিনীতির উল্লেখ কর ।
২. মধ্যযুগে বাংলার মুসলমানদের পোশাক-পরিচ্ছদ কীরূপ ছিল?

হিন্দু সমাজ

মধ্যযুগে বাংলার মুসলমানদের প্রভাব, রীতিনীতি ও ভাবধারা হিন্দু সমাজে অনুপ্রবেশ করেছিল । তথাপি হিন্দু
সমাজের মূল নীতিগুলো এবং সাধারণ সমাজ ব্যবস্থায় তেমন কোনো পরিবর্তন আসেনি । এ যুগেও হিন্দু
সমাজে জাতিভেদ প্রথা প্রচলিত ছিল । বিভিন্ন পেশাকে ভিত্তি করেই এ প্রথার সৃষ্টি । ব্রাহ্মণ, ক্ষত্রিয়, বৈশ্য ও
শুদ্র- সমাজে এ চারটি উল্লেখযোগ্য বর্ণ ছিল । এ চার বর্ণের মানুষের মধ্যে সামাজিক মেলামেশা ছিল না।
বর্ণপ্রথা কঠোরভাবে পালিত হতো | ফলে এক বর্ণের সঙ্গে অন্য বর্ণের বিয়ে বা আদান-প্রদান নিষিদ্ধ ছিল ।
ধর্মকর্মের ক্ষেত্রে ব্রাহ্মণদের একক কর্তৃত ছিল।

মধ্যযুগের বাংলায় জন্মু, বিয়ে ও মৃত্যু উপলক্ষে হিন্দুরা বিভিন্ন সামাজিক রীতি-নীতি পালন করতো | তখনকার
যুগের প্রচলিত অনুষ্ঠানগুলো বর্তমানকালেও রক্ষণশীল হিন্দু সমাজে লক্ষ্য করা যায়। সন্তান জন্মের পর তাকে
গঙ্গাজল দিয়ে ধৌত করা হতো । ষষ্ঠ দিনে ষষ্ঠী পূজার আয়োজন করা হতো । ব্রাহ্মণ শিশুর কোষ্ঠী গণনা
করতেন । এক মাস পর বালক উথ্থান পর্ব পালন করা হতো । ছয় মাসের সময় করা হতো অন্নপ্রাশনের ব্যবস্থা ।
অধিকাংশ হিন্দু রমণী নিয়মিত উপবাস ও একাদশী পালন করতো।

হিন্দু সমাজে বিয়ে একটি উল্লেখযোগ্য সামাজিক অনুষ্ঠান। বাংলায় হিন্দু সমাজে একান্নবত্তী পরিবারই ছিল
অধিক । পিতার মৃত্যুর পর জ্ঞেষ্ট পুত্রই সংসারের দায়িত্ব গ্রহণ করত । স্বামীভক্তি হিন্দু সমাজের একটি
উল্লেখযোগ্য বৈশিষ্ট্য ছিল।

এ সময়ে বাংলার হিন্দু সমাজে নারীদের তেমন কোনো অধিকার ছিল না। স্বামী স্ত্রীকে তার সম্পত্তি হিসেবে
গণ্য করত। কন্যা মাতা-পিতার ওপর, স্ত্রী স্বামীর ওপর, বিধবারা সন্তানদের ওপর নির্ভরশীল ছিল। অধিকাংশ
ক্ষেত্রে সম্পত্তির ওপর স্ত্রীদের কোনো অধিকার ছিল না। সমাজে সতীদাহ প্রথা প্রচলিত ছিল | তবে বাংলায়
সর্বত্র এ প্রথা বাধ্যতামূলক ছিল না । তথাপি এ যুগে অনেক নারী নিজ যোগ্যতা ও বুদ্ধিমত্তা দ্বারা নিজেদের
স্বাধীন সত্তাকে বিকশিত করতে সমর্থ হয়েছিল । সাংস্কৃতিক ক্ষেত্রেও এ যুগের নারীদের কৃতিত্ব কম ছিল না ।
বিত্তশালী পরিবারে নিয়মিত শিল্প ও সংস্কৃতির চর্চা হতো । বীণা, তানপুরা ও অন্যান্য বাদ্যযন্ত্রে এ যুগের
নারীরা পারদর্শী ছিল ।

 

 

 

 

২০১৮