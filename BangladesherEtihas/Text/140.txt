২০১৮

সামরিক শাসন ও পরবর্তী ঘটনাপ্রবাহ (১৯৭৫- ১৯৯০) ২১৯

জিয়া হত্যাকাণ্ড

প্রায় সাড়ে পাঁচ বছর বাংলাদেশের রাষ্্রক্ষমতা জিয়াউর রহমানকে কেন্দ্র করে আবর্তিত হয়েছে। দেশে
রাজনীতিতে সামরিক শাসনের বিরুদ্ধে অসন্তোষ থাকলেও বড় কোনো আন্দোলন তাকে মোকাবিলা করতে হয়নি ।
দমন-পীড়ন আর ভয়ভীতির কারণে বিরোধী দল তার বিরুদ্ধে আন্দোলন গড়ে তুলতে পারেনি । তাই
রাজনৈতিক আন্দোলন নিয়ে জিয়ার ভাবনার কিছু ছিল না । তবে সামরিক বাহিনীর মধ্যে জিয়াকে ক্ষমতাচ্যুত
করার উদ্দেশ্যে প্রায় সতেরোটি অভ্যুত্থান হয় । প্রতিবার তিনি বিদ্বোহী অফিসারদের বিরুদ্ধে কঠোর শাস্তিমূলক
ব্যবস্থা নিয়েছেন। অভ্যঙ্থানের সঙ্গে যুক্ত শত শত সেনা সদস্যকে মৃত্যুদণ্ড এবং চাকরিচ্যুত করা হয়।
তারপরও সেনাবাহিনীর ভেতর থেকেই তার জীবনের ওপর আক্রমণ এসেছে । রাজধানী থেকে প্রায় ১৭০
মাইল দুরে বন্দরনগরী উট্টগ্রামে ১৯৮১ সালের ৩০শে মে সার্কিট হাউসে এক অভ্যুত্থানে তাকে হত্যা করে
কতিপয় সেনাসদস্য ।

বিচারপতি সাত্তারের সরকার

রাষ্ট্রপতি জেনারেল জিয়ার হত্যাকা্ধের পর সংবিধান অনুযায়ী উপরাষ্ট্রপতি বিচারপতি আবদুস সাত্তার
ভারপ্রাপ্ত রাষ্ট্রপতির দায়িত্ব গ্রহণ করেন । শপথ গ্রহণ অনুষ্ঠানে সেনাপ্রধান এইচ এম এরশাদ উপস্থিত থেকে
৭৮ বছর বয়স্ক সাত্তারের প্রতি আনুগত্য প্রকাশ করেন | সংবিধান অনুযায়ী রাষ্ট্রপতির পদ শূন্য হলে ১৮০ দিনের
মধ্যে নির্বাচনের ব্যবস্থা করতে হবে । ১৯৮১ সালের ২১শে সেপ্টেম্বর রাষ্ট্রপতি নির্বাচনের তারিখ ধার্য করা হয় ।

বাংলাদেশ জাতীয়তাবাদী দল রাষ্ট্রপতি নির্বাচনে বিচারপতি সাত্তারকে মনোনয়ন দেয় । কিন্তু সংবিধান
অনুযায়ী উপরাষ্ট্রপতির লাভজনক পদে থাকায় নির্বাচনে দীড়াতে পারবেন না । সংসদে বিএনপির সংখ্যাগরিষ্ঠতা
জোরে ষ্ঠ সংশোধনীর মাধ্যমে ঘোষণা করা হলো উপরাষ্ট্রপতির পদ লাভজনক নয় । সুতরাং বিচারপতি
সাত্তারের নির্বাচন করার আর আইনি বাধা থাকল না। সেনাপ্রধান জেনারেল এরশাদ অতিমাত্রায় আনুগত্য
দেখাতে গিয়ে ঘোষণা দিলেন যে, সেনাবাহিনী নির্বাচনে বিচারপতি সাত্তারের পক্ষে থাকবে । নির্বাচনে আওয়ামী
লীগের প্রার্থী ছিলেন ড. কামাল হোসেন | বিএনপি প্রার্থী সাত্তার সরকারি সুযোগ-সুবিধাসহ নির্বাচনী প্রভাব
বিস্তারের চেষ্টা করে । বিরোধী দল নির্বাচনে কারচুপিরও অভিযোগ তোলে । মোট ভোটারের শতকরা ৫৫ দশমিক
৪৭ ভাগ ভোট প্রদান করেন । বিচারপতি সাত্তার প্রদত্ত ভোটের শতকরা ৬৫ দশমিক ৮০ ভাগ ভোট লাভ করে
রাষ্ট্রপতি নির্বাচিত হন। তার নিকটতম প্রতিন্দবী ড. কামাল হোসেন পেয়েছেন শতকরা ২৬ দশমিক ৩৫ ভাগ ভোট ।
নির্বাচিত হয়ে বিচারপতি সাত্তার ২৮শে নভেম্বর ১৯৮১ বিয়াল্পিশ সদস্যের বিশাল মন্ত্রিসভা গঠন করেন । কিন্তু,
জিয়ার মৃত্যুর পর বিএনপির মধ্যে দলীয় কোন্দল চরম আকার ধারণ করে । এর সঙ্গে অর্থনৈতিক সংকট এবং
আইন-শৃঙ্খলার অবনতির কারণে সাত্তারের জন্য প্রশাসন চালানো কঠিন হয়ে পড়ে । সীমাহীন দুর্নীতির কারণে
বিচারপতি সাত্তার মাত্র সাড়ে তিন মাসের মন্ত্রিসভা বাতিল করেন । এসব করেও তিনি শেষ রক্ষা করতে ব্যর্থ হন ।
সেনাপ্রধান এরশাদ বলপূর্বক নির্বাচিত রাষ্ট্রপতি সাত্তারকে ক্ষমতাচ্যুত করেন । অবৈধভাবে ক্ষমতা দখল করে
জেনারেল এরশাদ ১৯৮২ সালের ২৪শে মার্চ থেকে সামরিক আইন জারি করে বলেন “দেশের স্বাধীনতা ও
সার্বভৌমত্ব অক্ষুণ্ন রাখার লক্ষ্যে এবং সামরিক, প্রশাসনিক ও অর্থনৈতিক সংকট হতে জনসাধারণকে মুক্ত
করার জন্য সশস্ত্র বাহিনীকে দেশের শাসনভার গ্রহণ করতে হয়েছে । অবৈধ ক্ষমতা দখলকারীরা এমন নানা
অজুহাতে রাষ্ট্রক্ষমতা দখল করে নিজেদের উচ্চাকাজ্জ্কা চরিতার্থ করে । গুরুতৃপূর্ণ বিষয় হলো- এরশাদ ১৯৮২-
১৯৯০ সাল পর্যস্ত শাসনকালে জনসাধারণকে সংকটমুক্ত করার পরিবর্তে নতুন নতুন সংকট সৃষ্টি করেছেন ।