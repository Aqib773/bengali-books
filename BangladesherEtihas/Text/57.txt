১০ বাংলাদেশের ইতিহাস ও বিশ্বসভ্যতা

রাষ্ট্র ও সমাজ: প্রাক-রাজবংশীয় যুগে মিশর কতকগুলো ছোট নগর রাষ্ট্রে বিভক্ত ছিল । এগুলোকে “নোম'
বলা হতো । মিশরের প্রথম রাজা বা ফারাও (মেনেস বা নারমার) সমগ্র মিশরকে খ্রিষ্টপূর্ব ৩২০০ অন্দে এক্যবদ্ধ
করে একটি রাজ্য গড়ে তোলেন, যার রাজধানী ছিল দক্ষিণ মিশরের মেক্ষিসে | তখন থেকে মিশরে এঁক্যবদ্ধ
রাজ্য ও রাজবংশের উদ্ভব । মিশরীয় “পের-ও" শব্দ থেকে ফারাও শব্দের জন্ম । ফারাওরা ছিল অত্যন্ত
ক্ষমতাশালী । তারা নিজেদের সূর্য দেবতার বংশধর মনে করত । ফারাও পদটি ছিল বংশানুক্রমিক | অর্থাৎ
ফারাওয়ের ছেলে হতো উত্তরাধিকার সূত্রে ফারাও ।

 

একক কাজ : মিশরীয় সভ্যতার উত্থান-পতনের একটি ধারাবাহিক চার্ট তৈরি কর ।

 

 

 

পেশার ওপর ভিত্তি করে মিশরীয়দের কয়েকটি শ্রেণিতে ভাগ করা যায় ৷ যেমন- রাজপরিবার, পুরোহিত,
অভিজাত, লিপিকার, ব্যবসারী, শিল্পী এবং কৃষক ও ভূমিদাস শ্রেণি ।

মিশরের অর্থনীতি মূলত ছিল কৃষিনির্ভর | উৎপাদিত ফসলের মধ্যে উল্লেখযোগ্য ছিল গম, যব, তুলা,
পেঁয়াজ, পিচফল ইত্যাদি । ব্যবসা-বাণিজ্যেও মিশর ছিল অগ্রগামী । মিশরে উৎপাদিত গম,লিনেন কাপড় ও
মাটির পাত্র ক্রিট দ্বীপ, ফিনিশিয়া, ফিলিস্তিন ও সিরিয়ায় রপ্তানি হতো । বিভিন্ন দেশ থেকে মিশরীয়রা স্বর্ণ,
রৌপ্য, হাতির দীত, কাঠ ইত্যাদি আমদানি করত ।

নীল নদ : মিশরের নীল নদের উৎপত্তি আফ্রিকার লেক ভিক্টোরিয়া থেকে । সেখান থেকে নদটি নানা দেশ হয়ে
মিশরের মধ্য দিয়ে ভূ-মধ্যসাগরে এসে পড়েছে । ইতিহাসের জনক হেরোডোটাস যথার্থই বলেছেন- “মিশর
নীল নদের দান'। নীল নদ না থাকলে মিশর মরুভূমিতে পরিণত হতো । প্রাচীনকালে প্রতিবছর নীল নদে বন্যা
হতো। বন্যার পর পানি সরে গেলে দুই তীরে পলিমাটি পড়ে জমি উর্বর হতো । জমে থাকা পলিমাটিতে জন্মাতো
নানা ধরনের ফসল ।

সভ্যতায় মিশরীয়দের অবদান : প্রাচীন সভ্যতায় মিশরীয়দের অবদান অস্বীকার করার উপায় নেই । ধর্মীয়
চিন্তা, শিল্প, ভাক্কর্য, লিখন পদ্ধতি, কাগজের আবিষ্ষার,জ্ঞান বিজ্ঞানচর্চা-সবকিছুই তাদের অবদানে সমৃদ্ধ।
মিশরীয়দের অন্যতম বৈশিষ্ট্য হচ্ছে যে,তাদের জীবন ধর্মীয় চিন্তা ও বিশ্বাস দ্বারা প্রভাবিত ছিল।

মিশরীয়দের ধর্মবিশ্বাস : সম্ভবত প্রাচীন মিশরীয়দের মতো অন্য কোনো জাতি জীবনের সকল ক্ষেত্রে
এতটা ধর্মীয় নিয়ম-কানুন অনুশাসন দ্বারা প্রভাবিত ছিল না। সে কারণে মানবসভ্যতার অনেক
ধ্যানধারণা, রীতি-নীতি, আচার-অনুষ্ঠানের জন প্রাচীন মিশরে । তারা জড়বস্ত্ুর পূজা করত, মূর্তি পূজা করত,
আবার জীবজজ্তুর পূজাও করত । বিভিন্ন সময়ে তাদের ধর্মবিশ্বাসের পরিবর্তন ঘটেছে । মিশরীয়দের ধারণা
ছিল-সূর্যদেবতা “রে' বা 'আমন রে" এবং প্রাকৃতিক শক্তি, শস্য ও নীল নদের দেবতা “ওসিরিস' মিলিতভাবে
সমগ্র পৃথিবী পরিচালিত করেন । তবে, তাদের জীবনে সূর্যদেবতা “রে*_ এর গুরুত্ব ছিল অনেক বেশি ।

একক কাজ : মিশরের উৎপাদিত ফসল ও আমদানিকৃত পণ্যের ছক তৈরি কর।

 

 

 

 

২০১৮