২০১৮

সামরিক শাসন ও পরবর্তী ঘটনাপ্রবাহ (১৯৭৫- ১৯৯০) ২২১

১৯৮০-৮১ সালে উন্নয়ন বাজেটের ৬৫ শতাংশ ছিল বিদেশি সাহায্যনির্ভর, ১৯৮৮-৮৯ সালে তা বৃদ্ধি পেয়ে
দীড়ায় ১২৬ দশমিক ৩ শতাংশ | খণখেলাপি সংস্কৃতিতে সামরিক-বেসামরিক আমলা ও দলছুট রাজনীতিবিদরা
লাভবান হয়েছেন । খাদ্য উৎপাদন, জিডিপি, গড় প্রবৃদ্ধি সব ছিল নিম্নগামী | তবে সামরিক খাতে ব্যয় বৃদ্ধি
পেয়েছে । কারণ নিজের ক্ষমতার ভিত শক্তিশালী করার জন্য তিনি ব্যাপকভাবে সামরিক বাহিনীর সুযোগ-সুবিধা
বৃদ্ধি করেছিলেন ।

বৈদেশিক সম্পর্ক

বৈদেশিক সম্পর্কের ক্ষেত্রে জেনারেল এরশাদ নতুন কিছু করেননি | তিনি জেনারেল জিয়ার পথই অনুসরণ
করেন । ভারতের বিপরীতে চীনের সঙ্গে সুসম্পর্ক আরও দৃঢ় করার উদ্যোগ নেন। বিশেষভাবে সামরিক
বাহিনীর প্রশিক্ষণ, অন্ত্রশস্ত্রের জন্য চীনের ওপর নির্ভরশীলতা বৃদ্ধি পায় ।

পাকিস্তান, সৌদি আরব, ইরাকসহ মুসলিম বিশ্বের সঙ্গে সৌহার্দ্য পূর্ণ সম্পর্ক অব্যাহত থাকে ৷ তবে তিনি
অতিমাত্রায় মার্কিনপন্থী ছিলেন । মার্কিন সরকারকে সন্তুষ্ট করার জন্য ঢাকা থেকে সোভিয়েত কূটনীতিককে বহিষ্কার
করেন । ভারতের সঙ্গে সম্পর্কের ক্ষেত্রে এরশাদ উত্তেজনা পরিহারের চেষ্টা করেন। তিনি ভারতের সঙ্গে
বিদ্যমান সমস্যার সমাধানে কোনো উদ্যোগ নেননি ।

বৈদেশিক সম্পর্কের ক্ষেত্রে এরশাদের একটি বড় সাফল্য হলো সার্ক গঠন। দক্ষিণ এশিয়ার সাতটি প্রতিবেশী
রাষ্ট্রকে একত্রিত করে প্রতিষ্ঠা করেন দক্ষিণ এশীয় আঞ্চলিক সহযোগিতা সংস্থা (সার্ক) । এই সংস্থার প্রথম
শীর্ষ সম্মেলন ১৯৮৫ সালের ডিসেম্বরে ঢাকায় অনুষ্ঠিত হয় ।

গণভোট

সামরিক শাসকদের গতানুগতিক প্রথা অনুযায়ী এরশাদও বলপূর্বক ক্ষমতা দখলকে বৈধতা দেওয়ার জন্য
গণভোটের আয়োজন করেন । এরশাদ রাজনৈতিক দলগুলোর বিরোধিতার কারণে রাষ্ট্রপতি ও জাতীয় সংসদ
নির্বাচন করতে ব্যর্থ হন। অবশেষে ১৯৮৫ সালের ২১শে মার্চ গণভোট অনুষ্ঠিত হয় । স্বাভাবিক কারণেই সাধারণ
জনগণ এই নির্বাচনে কোনো আগ্রহ দেখায়নি। তারপরও জেনারেল এরশাদ প্রদত্ত ভোটের শতকরা ৯৪

দশমিক ১৪ ভাগ ভোট লাভ করেন । সামরিক ও বেসামরিক আমলাদের কারসাজির কারণে তার পক্ষে বিপুল
ভোট পাওয়া সম্ভব হয় ।

রাজনৈতিক দল গঠন

ক্ষমতা দখলকে পাকাপোক্ত করার জন্য এরশীদ একটি রাজনৈতিক দলের প্রয়োজনীয়তা অনুভব করেন । ১৯৮৪
সালের জুলাই মাসে “জনদল' নামে একটি নতুন রাজনৈতিক দল গঠন করেন । এই দলের অঙ্গ সংগঠন হিসেবে
গড়ে ওঠে নতুন বাংলা ছাত্রসমাজ, নতুন বাংলা যুব সংহতি, নতুন বাংলা শ্রমিক ফেডারেশন ইত্যাদি ।
সুবিধাবাদী, দলছুট বিভিন্ন নেতাকর্মী নিয়ে জনদল গঠিত হয় । এরপর তিনি ১৯৮৫ সালের ১৬ই আগস্ট
প্রতিষ্ঠা করেন জাতীয় ফ্রন্ট | জনসমর্থনহীন কিছু রাজনৈতিক দল ও নেতা ফ্রুন্টে যোগ দেন । অবশেষে,
১৯৮৬ সালের ১লা জানুয়ারি জেনারেল এরশাদের রাজনৈতিক দল “জাতীয় পার্টি*র যাত্রা শুরু হয়।