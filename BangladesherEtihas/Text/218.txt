২০১৮

বাংলাদেশের ইতিহাস ও বিশ্বসভ্যতা ৮৩

মধ্যযুগে বাংলায় মুসলমান সমাজ ব্যবস্থায় উচ্চ, মধ্যম ও নিম্ন - এই তিনটি পৃথক শ্রেণির অস্তিত্ব ছিল। সৈয়দ,
উলেমা প্রমুখ শ্রেণি সমাজে যথেষ্ট প্রভাবশালী ছিল । ধর্মপরায়ণ ও শিক্ষিত ব্যক্তিগণকে জনগণ যথেষ্ট শ্রদ্ধা
করত। মুসলমান শাসকগণও তাদের বিশেষ শ্রদ্ধা করতেন। তীদের প্রতি শ্রদ্ধার নিদর্শন হিসেবে ভাতা এবং
জমি বরাদ্দ করা হতো ।

উলেমাগণ ইসলামি শিক্ষায় অভিজ্ঞ হতেন । তাঁদের মধ্য থেকে কাজি, ইমাম, মুয়াজ্জিন এবং ধর্মবিষয়ক অন্যান্য
কর্মচারী নিয়োগ করা হতো | শেখগণ ধর্মীয় ও আধ্যাত্মিক বিষয়ে জনগণকে শিক্ষা দিতেন। মধ্যযুগে বাংলায়
মুসলমান সমাজের অগ্রগতির ক্ষেত্রে তাদের উল্লেখযোগ্য ভূমিকা ছিল ।

মধ্যযুগে বাংলার মুসলমান সমাজে একটি অভিজাত সম্প্রদায় গড়ে উঠেছিল | যোগ্যতা, প্রতিভা ও জ্ঞানের
দ্বারা তারা নিজেদের সাধারণ মানুষের তুলনায় একটি আলাদা শ্রেণি হিসেবে গড়ে তুলেছিল । যেকোনো
ব্যক্তি তার যোগ্যতা ও প্রতিভা দ্বারা রাষ্ট্রের মর্যাদাপূর্ণ পদে বসতে পারতেন। এ ক্ষেত্রে সুলতা গিয়াসউদ্দিন
ইওজ খলজি ও সুবাদার মুর্শিদ কুলি খানের দৃষ্টান্ত উল্লেখযোগ্য ৷ অবশ্য পরবর্তী সময়ে এ নিয়মের ব্যতিক্রম
ঘটে । উত্তরাধিকার সুত্রে মর্যাদাপূর্ণ সরকারি পদ লাভের নীতি প্রচলিত হয় । এ যুগে সামরিক ও বিচার বিভাগের
নিয়ে মধ্যবিত্ত শ্রেণির সৃষ্টি হয় । কৃষক, তাঁতি এবং অন্যান্য শ্রমিক শ্রেণি নিয়ে তৃতীয় শ্রেণি গঠিত ছিল।
কৃষকদের অধিকাংশই ছিল হিন্দু । কতকগুলো পেশা মুসলমানদের জন্য একচেটিয়া ছিল ।

মুসলমান সমাজে কতকগুলো সামাজিক উৎসব পালন করা হতো । এগুলো এখনও মুসলমানরা পালন করে ।
মুসলমানরা নবজাত শিশুর নামকরণকে কেন্দ্র করে “আকিকা” নামক বিশেষ অনুষ্ঠান পালন করে । “খতনা”
মুসলমান সমাজের একটি অতি পরিচিত সামাজিক প্রথা ছিল । বিয়ে মুসলমান সমাজের একটি বিশেষ
উৎসবমুখর অনুষ্ঠান | মৌলবিরা মুসলমান রীতি-নীতি অনুযায়ী বিবাহকার্য সম্পন্ন করে থাকেন। মৃতদেহ সৎকার
এবং মৃতের উদ্দেশে বিভিন্ন সময়ে মুসলমানরা কতকগুলো ধর্মীয় ও সামাজিক রীতি-নীতি পালন করে। তারা
মৃতদেহকে কবর দেয় এবং তার আত্মার শান্তির জন্য কোরআন পাঠ করে এবং মিলাদ পড়ায় ।

ধর্মীয় উৎসবাদি এবং বিয়ে-শাদির মতো সামাজিক অনুষ্ঠানে মৌলবিদের উপস্থিতি অপরিহার্য । মুসলমান
সমাজে সুফি ও দরবেশ নামে পরিচিত পির বা ফকির সম্প্রদায়ের যথেষ্ট প্রভাব ছিল। বিভিন্ন সমস্যা থেকে
মুক্তি লাভের জন্য সাধারণ মানুষ তাদের দেয়া তাবিজ-কবজ ব্যবহার করত ।

বাংলার বিশাল সংখ্যক হিন্দু ও বৌদ্ধ ইসলাম ধর্মে দীক্ষিত হয়েছিল। ধর্মান্তরিত ব্যক্তিরা অনেকেই তাদের
পূর্ববর্তী ধর্মের কোনো কোনো বিশ্বাস ও সংস্কার ত্যাগ করতে পারেনি । এভাবে হিন্দু সমাজের 'গুরুবাদ”
মুসলমান সমাজে প্রবেশ করে । পিরের দরগায় সন্ধ্যায় আলো জ্বালানো এবং শিরনি প্রদান অত্যন্ত সাধারণ
ঘটনা ছিল।

অভিজাত মুসলমানরা ছিল ভোজনবিলাসী। তাদের খাদ্য তালিকায় বিভিন্ন মাছ-মাংসের সঙ্গে আচারের নামও
পাওয়া যায় । এসব খাবারের পাশাপাশি কাবাব, রেজালা, কোর্মা আর ঘিয়ে রান্না করা যাবতীয় মুখরোচক
খাবার জায়গা করে নেয় । ভাত, মাছ, শীক-সবজি বাঙালি মুসলমানদের প্রতিদিনের খাদ্য ছিল। খাদ্য হিসেবে
বুটির ব্যবহারের কথাও জানা যায় । খিচুড়ি তখনকার সমাজে একটি প্রিয় খাদ্য ছিল।