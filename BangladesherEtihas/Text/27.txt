২০১৮

ইংরেজ শাসন আমলে বাংলায় প্রতিরোধ, নবজাগরণ ও সংস্কার আন্দোলন ১১৭

দেখিয়েছেন । হেস্টিংস, আ্যালফিনস্টোন, ম্যালকম মনরো, মেটকাফ প্রমুখ ইংরেজ প্রশাসক ভারতবাসীকে
পাশ্চাত্য ভাবধারা, জ্ঞান-বিজ্ঞান-দর্শনে উজ্জীবিত করাকে তীদের নৈতিক ও মানবিক দায়িত্ব কর্তব্য বলে মনে
করতেন । তাছাড়া খ্রিষ্টান মিশনারিদের প্রতিষ্ঠিত ছাপাখানাও আধুনিক শিক্ষার ভাবধারা প্রসারে উল্লেখযোগ্য
ভূমিকা পালনে সক্ষম হয় ।

রাজা রামমোহন রায়
বাংলার নবজাগরণের স্রষ্টা ভারতের প্রথম আধুনিক পুরুষ ছিলেন রাজা

রামমোহন রায় । ১৭৭৪ সালে হুগলী জেলার রাধানগর গ্রামে তার |
জন্ম। অসাধারণ পাগ্তিত্যের অধিকারী ছিলেন রাজা রামমোহন রায় ।
বিশেষ করে আরবি, ফারসি, উর্দু, ল্যাটিন ও গ্রিক ভাষায় তিনি
অসামান্য দক্ষতা অর্জন করেন । তিনি বেদাত্তসূত্র ও বেদান্তসারসহ
উপনিষদের অনুবাদ প্রকাশ করেন । তীর অন্যান্য রচনার মধ্যে আছে
তুহ্ফাতুল মুজাহহিদদীন (একেশ্বরবাদ সৌরভ), মনজারাতুল ._-ল-
আদিয়ান (বিভিন্ন ধর্মের উপর আলোচনা), ভট্টাচার্যের সহিত বিচার, |
হিন্দুদিগের পৌত্তলিক ধর্মপ্রণালি ইত্যাদি । তাছাড়া তিনি সম্বাদ | |
কৌমুদী, মিরাতুল আখবার ও ব্রাহ্মণিকাল ম্যাগাজিন নামে তিনটি |
পত্রিকার প্রকাশকও ছিলেন । রাজা রামমোহন রায়

আধুনিক ভারতের রূপকার রাজা রামমোহন তৎকালীন সমাজের সামাজিক ও রাজনৈতিক গতিধারা গভীরভাবে
পর্যবেক্ষণ করেন । নিজের চিন্তাধারার আলোকে নতুন সমাজ গঠনে প্রয়াসী হন। তিনি হিন্দু সমাজের
সতীদাহ, বাল্যবিবাহ, কৌলীন্য প্রথা ও অন্যান্য কুসংস্কার দূর করতে প্রচেষ্টা চালান । তাছাড়া তিনি সব
কুসংক্কার দূর করে আদি একেস্বরবাদের ভিত্তিতে হিন্দুধর্ম পুনঃপ্রতিষ্ঠা করতে সচেষ্ট হন । হিন্দুধর্মের সংস্কার
তথা নিজ ধর্মীয় মতবাদ প্রচারের উদ্দেশ্যে আত্মীয় সভা নামে একটি সমিতি গঠন করেন । ১৮২৮ সালে
২০শে আগস্ট তিনি ব্রাহ্মসমাজ প্রতিষ্ঠা করেন । এর পরে ব্রাম্মসমাজের উপাসনালয় স্থাপন করেন । তার
্রাহ্মসমাজ প্রতিষ্ঠা উপমহাদেশের ধর্মীয় ইতিহাসে এক নবযুগের সূচনা করে । শুধু সামাজিক আর ধর্মীয় বিষয়
নয়, শিক্ষা বিস্তারেও তার অবদান ছিল । তিনি বিশ্বাস করতেন, দেশের মানুষের জন্য প্রয়োজন ইংরেজি
শিক্ষার | এ কারণে তিনি নিজে সংস্কৃত পণ্ডিত হওয়া সত্বেও ১৯২৩ সালে প্রস্তাবিত সরকারি সংস্কৃত কলেজের
প্রতিষ্ঠার বিরোধিতা করেন । রাজা রামমোহন ১৮২২ সালে কোলকাতায় 'আ্যাংলো-হিন্দু স্কুল" প্রতিষ্ঠা করেন,
যেখানে ইংরেজি, দর্শন, আধুনিক বিজ্ঞান পড়ানোর ব্যবস্থা ছিল। এ দেশের মানুষকে সংস্কৃত শিক্ষার বদলে
আধুনিক জ্ঞান, বিজ্ঞান, দর্শন শিক্ষার গুরুত্ব ব্যাখ্যা করে গভর্নর জেনারেল লর্ড আমহার্স্টকে চিঠি লেখেন।
তাছাড়া ভারতীয়দের শিক্ষার জন্য ইংরেজ সরকার কর্তৃক নির্ধারিত ১ লক্ষ টাকা তিনি সংস্কৃত ও মাদ্রাসা
শিক্ষায় ব্যয় না করে আধুনিক শিক্ষায় ব্যয় করার জন্যও আবেদন করেন ।

১৮৩৩ সালে ভারতীয় রেনেসীর ত্রষ্টা রাজা রামমোহন রায়ের মৃত্যু হয় । তার মৃত্যুর দুই বছর পর ১৮৩৫ সালে
তীর স্বপ্ন সফল হয় । ভারতীয়দের পাশ্চাত্য ভাষায় শিক্ষা দেওয়ার সরকারি সিদ্ধান্ত গৃহীত হয় ।

কাজ : রাজা রামমোহন রায়ের লিখিত গ্রন্থ এবং প্রকাশিত পত্রিকাগ্ডলোর তালিকা তৈরি কর ।