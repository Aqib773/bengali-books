বঙ্গবন্ধু শেখ মুজিবুর রহমানের শাসনকাল (১৯৭২-১৯৭৫) ২০১

এক লক্ষ টন, ঢেউটিন লাগবে পঞ্চাশ হাজার টন, কাঠের প্রয়োজন পঞ্গাশ হাজার টন এবং ওষুধসহ অন্যান্য
নিত্যপ্রয়োজনীয় সামগ্রীর চাহিদা ছিল দুই লক্ষ টন | বঙ্গবন্ধু শেখ মুজিব সরকারপ্রধান হিসেবে ১৪ই জানুয়ারি,
১৯৭২ সালের প্রথম সংবাদ সম্মেলনে সরকারের জৰুরি কর্মপরিকল্পনা উপস্থাপনের পাশাপাশি বিশ্বের সকল
রাষ্ট্র, স্বাধীনতাপ্রিয় মানুষ ও আন্তর্জাতিক প্রতিষ্ঠানসমূহকে সাহায্য প্রদানের উদার আহ্বান জানান ।

দলীয় কাজ : মুক্তিযুদ্ধের সময় পাকিস্তান হানাদার বাহিনী কর্তৃক এদেশে কী ক্ষতিসাধন হয়েছিল তার ওপর
একটি সংক্ষিপ্ত প্রতিবেদন তৈরি কর ।

 

 

 

 

কৃষির উন্নয়ন

বাংলাদেশের শতকরা ৮৫ ভাগ জনগণের জীবিকা ছিল কৃষির ওপর নির্ভরশীল। জাতীয় আয়ের অর্ধেকেরও
বেশি আসত কৃষি খাত থেকে । তাই বঙ্গবন্ধু কৃষি ব্যবস্থার উন্নয়নে বিশেষ মনোযোগ দিয়েছিলেন ।
যেমন-

ক) ২৫ বিঘা পর্যন্ত জমির খাজনা মওকুফসহ পূর্বের সমস্ত বকেয়া খাজনা মওকুফ করে দেন;

খ) একটি পরিবারের সর্বাধিক ১০০ বিঘা পর্যন্ত জমির মালিকানা নির্ধারণ করেন ।

গ) বাইশ লাখের অধিক কৃষক পরিবারকে পুনর্বাসন করা হয় ।

শিক্ষার উন্নয়ন

শিক্ষা ক্ষেত্রে বঙ্গবন্ধু জরুরি ভিত্তিতে কিছু পদক্ষেপ গ্রহণ করেন । তিনি ৯০০ কলেজ ভবন ও ৪০০ হাইস্কুল
পুননির্মাণ করেন । প্রথমবারের মতো সকল প্রাথমিক বিদ্যালয়কে জাতীয়করণ করেন । এর ফলে এসব স্কুলে কর্মরত
১ লক্ষ ৬৫ হাজার শিক্ষককের চাকরিও সরকারি করা হয় । মুক্তিযুদ্ধের সময় শিক্ষকদের পাওনা ৯ মাসের বকেয়া
বেতন পরিশোধ করেন । সম্পদের সীমাবদ্ধতা সত্ত্বেও বঙ্গবন্ধু মানবসম্পদের উন্নয়নে শিক্ষার ওপর গুরুত্বারোপ
করেন । সরকারের দায়িত্ব গ্রহণের মাত্র ছয় মাসের মধ্যে তিনি স্বাধীন দেশের উপযোগী শিক্ষাব্যবস্থা গড়ে
তোলার কার্যকর উদ্যোগ গ্রহণ করেন । এই লক্ষ্যে বিশিষ্ট বিজ্ঞানী ড. মুহাম্মদ কুদরাত-এ-খুদার নেতৃত্বে
১৯৭২ সালের ২৬শে জুলাই শিক্ষা কমিশন গঠন করেন । সরকারি বিশ্ববিদ্যালয়সমূহে স্বায়ত্তশাসন প্রদানের জন্য
জাতীয় সংসদে ১৯৭৩ সালের বিশ্ববিদ্যালয় আইন পাস করেন ।

সড়ক, রেল ও বিমান যোগাযোগের উন্নয়ন

মুক্তিযুদ্ধের সময় ধবংসপ্রাপ্ত সকল সেতু জরুরি ভিত্তিতে পুনর্নির্মাণ শুরু হয়। ১৯৭৪ সালের মধ্যে
দেশের যোগাযোগ ব্যবস্থা একটা সন্তোষজনক অবস্থায় উন্নীত হয় । ঢাকা-আরিচা সড়কের বড় বড় সেতুসহ
৯৭টি নতুন সড়ক সেতু নির্মাণ করা হয় । হার্ডিঞ্জ ব্রিজসহ ধ্বংসপ্রাপ্ত অন্যান্য রেল সেতুও চালু হয়। যমুনা

নদীর উপর সেতু নির্মাণের পরিকল্পনা গ্রহণ করা হয় । ১৯৭৪ সালের ৪ঠা নভেম্বর যমুনা সেতুর প্রাথমিক
সন্তাব্যতা প্রতিবেদন প্রস্তুত করা হয়।

বিমান যোগাযোগের ক্ষেত্রেও যথেষ্ট গুরুত্ব দেয়া হয়। অভ্যন্তরীণ ও আন্তর্জাতিক উভয় বুটে বিমান চালু,
তেজগাঁও বিমানবন্দর ব্যবহার উপযোগী করার কাজ দ্রুত সম্পন্ন হয় । ১৯৭২ সালের ৭ই মার্চের মধ্যে ঢাকার সঙ্গে
চট্টগ্রাম, সিলেট, যশোর ও কুমিল্লার বিমান যোগাযোগ কার্যকর হয় । ঢাকা-লন্ডন রুটে ১৯৭৩ সালের ১৮ই জুন
প্রথম ফ্লাইট চালু হয় ।

ফর্মা-২৬, বাংলাদেশের ইতিহাস ও বিশ্বসভ্যতা-৯ম-১০ শ্রেণি