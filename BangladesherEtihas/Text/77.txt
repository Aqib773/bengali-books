২০১৮

সামরিক শাসন ও স্বাধিকার আন্দোলন (১৯৫৮-১৯৬৯) ১৬৩

১৯৬৩ সালের ৫ই ডিসেম্বরে সোহরাওয়াদদী ইন্তেকাল করেন। ১৯৬৪ সালের শুরুতেই আওয়ামী লীগ
এনডিএফ থেকে বেরিয়ে আসে। বঙ্গবন্ধু শেখ মুজিবুর রহমান আওয়ামী লীগের সাধারণ সম্পাদক মনোনীত হন ।
তাঁর নেতৃত্বে আওয়ামী লীগের নতুন যাত্রা শুরু হয় । এর ফলে এনডিএফ নিষ্ক্রিয় হয়ে পড়ে । ১৯৬৫ সালের
২রা জানুয়ারি প্রেসিডেন্ট নির্বাচনে আইয়ুব খানবিরোধী একক প্রার্থী দেওয়ার জন্য আবার আওয়ামী লীগ, ন্যাপ,
কাউঙ্গিল মুসলিম লীগ, নেজামে ইসলাম প্রভৃতি দল মিলে একটি জোট বা 00৮ (00010179 00091007
7৪1) গঠন করে । মোহাম্মদ আলী জিন্নাহর বোন ফাতেমা জিন্নাহকে কপ-এর পক্ষে প্রেসিডেন্ট প্রার্থী করা
হয়। নির্বাচনে মৌলিক গণতন্ত্রীদের পূর্ব থেকেই আইয়ুব খান নিজের অনুকূলে নিয়ে আসেন | জনগণ
ফাতেমা জিন্নাহর পক্ষে ব্যাপক উৎসাহ-উদ্দীপনা প্রকাশ করে । কিন্তু নির্বাচনে আইয়ুব খান জয়ী হন।
প্রেসিডেন্ট নির্বাচনের পর জাতীয় ও প্রাদেশিক পরিষদের নির্বাচন হয় । সেখানেও আইয়ুব খানের কনভেনশন

মুসলিম লীগ সংখ্যাগরিষ্ঠতা লাভ করে ।

১৯৬৫ সালের ভারত-পাকিস্তান যুদ্ধ

১৯৪৭ সালে ভারত ও পাকিস্তান জন্ম নিলে কাশ্মীরকে কেন্দ্র করে তাদের মাঝে বৈরিতার সূত্রপাত হয় ।
ভারত ও পাকিস্তান- উভয়ই কাশ্মীরকে তাদের অবিচ্ছেদ্য অংশ বলে মনে করত | ১৯৪৭ সালেই তাদের মাঝে
কাশীর নিয়ে প্রথম যুদ্ধ বাধে । কিন্তু জাতিসংঘের হস্তক্ষেপে তার অবসান হয় | কাশ্মীরকে নিয়ে দ্বিতীয়বারের
মতো ভারত-পাকিস্তানের মধ্যে যুদ্ধ বাধে ১৯৬৫ সালে । আইমুব খানের দীর্ঘদিনের ইচ্ছা ছিল ভারত আক্রমণ
করে কাশ্মীর দখল করা । ১৯৬৫ সালে কাশ্মীরি নেতা শেখ আবদুল্লাহকে গ্রেফতার করা হলে ভারতের কাশীরে
উত্তেজনা ছড়িয়ে পড়ে । আইয়ুব খান এ সুযোগ গ্রহণ করেন। প্রথমে সশস্ত্র গেরিলাদের কাশ্মীরে অনুপ্রবেশ
করিয়ে গোলযোগ সৃষ্টির চেষ্টা করেন। অবশেষে ৬ই সেপ্টেম্বর পাকিস্তান বাহিনী ভারত আক্রমণ করলে
ভারত-পাকিস্তান যুদ্ধ শুরু হয় । যুদ্ধের শুরু থেকেই ভারতীয় বাহিনী প্রাধান্য দেখিয়ে লাহোরের দিকে এগিয়ে
ঘায় । পাকিস্তানিদের এই চরম দুর্দিনে বাঙালি সেনারা অসীম সাহসের সাথে যুদ্ধ করে লাহোর রক্ষা করেন।
পাকিস্তানের শোচনীয় অবস্থার মুখে পাশ্চাত্য শক্তি ও সোভিয়েত ইউনিয়নের হস্তক্ষেপে ১৭ দিনের মাথায়
যুদ্ধ বন্ধ হয় । ১৯৬৬ সালের জানুয়ারি মাসে সোভিয়েত প্রধানমন্ত্রী কোসিগিনের মধ্যস্থতায় তাসখন্দ শহরে ভারত
ও পাকিস্তানের মাঝে যুদ্ধবিরতি চুক্তি স্বাক্ষরিত হয় ৷ এর মধ্য দিয়ে ভারত-পাকিস্তান যুদ্ধের অবসান হয় ।

এ যুদ্ধের ফলে পূর্ব পাকিস্তানে আইয়ুববিরোধী চেতনা প্রবলভাবে জাগ্রত হয় ৷ কারণ যুদ্ধে এটা স্পষ্ট হয়ে
যায় যে, পূর্ব পাকিস্তানের কোনো প্রতিরক্ষা ব্যবস্থা ছিল না। অরক্ষিত এ অঞ্চল যেকোনো সময় ভারতের
আক্রমণের শিকার হতে পারত । এমনকি এ সময় প্রশাসনিক দিক থেকে পশ্চিম পাকিস্তানের সাথে পূর্ব
পাকিস্তানের যোগাযোগ একেবারে বিচ্ছিন্ন হয়ে পড়ে । বাঙালি সেনারা জীবন বাজি রেখে লাহোর রক্ষা করলেও
আইয়ুব খান পূর্ব পাকিস্তানের নিরাপত্তা নিশ্চিত করতে পারেননি ।

পূর্ব পাকিস্তানের প্রতি বৈষম্য

১৯৪০ সালের লাহোর প্রস্তাব অনুসারে পাকিস্তান রাষ্ট্রের জন্ম হয় । কিন্তু লাহোর প্রস্তাবের মূলনীতি অনুযায়ী
পূর্ব বাংলা পৃথক রাষ্ট্রের মর্যাদা পায়নি । দীর্ঘ ২৪ বছর পূর্ব বাংলাকে স্বায়ত্রশাসনের জন্য আন্দোলন-সংগ্রাম
চালিয়ে যেতে হয় ।

এসময় পশ্চিম পাকিস্তানি শাসকরা রাজনৈতিক, প্রশাসনিক, সামরিক, অর্থনৈতিক, শিক্ষা ও সাংস্কৃতিক
ক্ষেত্রে পূর্ব পাকিস্তানের প্রতি বৈষম্য ও নিপীড়নমূলক নীতি অনুসরণ করে । এরই প্রতিবাদে তত্কালীন পূর্ব
পাকিস্তান অর্থাৎ পূর্ব বাংলায় স্বাধিকার ও স্বাধীনতা আন্দোলনের সূত্রপাত ঘটে ।