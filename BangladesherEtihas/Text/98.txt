১৮২ বাংলাদেশের ইতিহাস ও বিশ্বসভ্যতা

 

 

 

 

বাংলাদেশ সরকার (মুজিবনগর সরকার)
উপ-রাষ্ট্রপতি সৈয়দ নজরুল ইসলাম (বঙ্গবন্ধুর অনুপস্থিতিতে অস্থায়ী রাষ্ট্রপতি
এবং পদাধিকারবলে সশস্ত্র বাহিনী ও মুক্তিবাহিনীর সর্বাধিনায়কের
দায়িত্ব গ্রহণ)
প্রধানমন্ত্রী তাজউদ্দীন আহমদ
অর্থমন্ত্রী ক্যাপ্টেন এম. মনসুর আলী

 

স্বরাষ্ট্র, ত্রাণ ও পুনর্বাসন, কৃষি মন্ত্রী | এ.এইচ.এম কামারুজ্জামান
পররাষ্ট্র, আইন ও সংসদ বিষয়ক মন্ত্রী] খন্দকার মোশতাক আহমদ

 

 

 

 

 

 

 

 

প্রধান সেনাপতি কর্নেল (অব.) এম.এ.জি ওসমানী

চিফ অব স্টাফ লে. কর্নেল (অব.) আবদুর রব

ডেপুটি চিফ অব স্টাফ গ্রুপ ক্যাপ্টেন এ.কে.খন্দকার
মুজিবনগর সরকারের অধীনে প্রশাসন ও যুদ্ধ :

১৯৭০-৭১ সালের নির্বাচনে বিজয়ী জাতীয় ও প্রাদেশিক পরিষদের সদস্য দ্বারা মুজিবনগর সরকার গঠন
করা হয়। মুক্তিযুদ্ধ পরিচালনা এবং বাংলাদেশের পক্ষে বিশ্ব জনমত সৃষ্টি করা ছিল এ সরকারের প্রধান উদ্দেশ্য ৷

বাঙালি কর্মকর্তাদের নিয়ে সরকার প্রশাসনিক কাজ পরিচালনা করেন । এগুলো হচ্ছে প্রতিরক্ষা, পররাষ্ট্র
অর্থ-শিল্প ও বাণিজ্য মন্ত্রণালয়, মন্ত্রিপরিষদ সচিবালয়, সাধারণ প্রশাসন, স্বাস্থ্য ও কল্যাণ বিভাগ, ত্রাণ ও
পুনর্বাসন বিভাগ, প্রকৌশল বিভাগ, পরিকল্পনা কমিশন, যুব ও অভ্যর্থনা শিবিরের নিয়ন্ত্রণ বোর্ড ইত্যাদি ।
মুজিবনগর সরকার বিশ্বের বিভিন্ন দেশের গুরুত্পূর্ণ শহরে (কলকাতা, দিল্লি, লন্ডন, ওয়াশিংটন, নিউইয়র্ক,
স্টকহোম) বাংলাদেশ সরকারের মিশন স্থাপন করে । এসব মিশন বাংলাদেশ সরকারের পক্ষে প্রচারণা
ও সমর্থন আদায়ের চেষ্টা করে । সরকার বিচারপতি আবু সাঈদ চৌধুরীকে বিশেষ দূত নিয়োগ দেয় ।
তিনি মুক্তিযুদ্ধের পক্ষে জনমতসৃষ্টি ও বিশ্ব নেতৃবৃন্দের সমর্থন আদায়ের জন্য কাজ করেন । ১০ই এপ্রিল মুজিবনগর
সরকার গঠিত হওয়ার পর মুক্তিযুদ্ধ পরিচালনার জন্য সামরিক, বেসামরিক জনগণকে নিয়ে একটি মুক্তিযোদ্ধা
বাহিনী গড়ে তোলার উদ্যোগ গ্রহণ করা হয় । ১০ই এপ্রিল সরকার ৪টি সামরিক জোনে বাংলাদেশকে ভাগ করে
৪ জন সেন্টর কমান্ডার নিযুক্ত করে । ১১ই এপ্রিল তা পুনর্গঠিত করে ১১টি সেক্টরে বিভক্ত করা হয় । এ ছাড়া বেশ
কিছু সাব-সেক্টর এবং তিনটি ব্রিগেড ফোর্স গঠিত হয় । এসব সেক্টরে পাকিস্তান সেনাবাহিনীতে কর্মরত বাঙালি
সেনা কর্মকর্তা, সেনাসদস্য, পুলিশ, ইপিআর, নৌ ও বিমানবাহিনীর সদস্যগণ যোগদান করেন । প্রতিটি
সেক্টরেই নিয়মিত সেনা, গেরিলা ও সাধারণ যোদ্ধা ছিল । এরা মুক্তিযোদ্ধা বা মুক্তিফৌজ নামে পরিচিত ছিল ।
এসব বাহিনীতে দেশের ছাত্র, যুবক, নারী, কৃষক, রাজনৈতিক দলের কর্মী -সমর্থক, শ্রমিকসহ বিভিন্ন শ্রেণি
পেশার মানুষ অংশ নিয়েছিল । বিভিন্ন প্রশিক্ষণ ক্যাম্পে প্রশিক্ষণ শেষে যোদ্ধাগণ দেশের অভ্যন্তরে প্রবেশ
করে পাকিস্তানি সামরিক ছাউনি বা আস্তানায় হামলা চালায় । মুক্তিযুদ্ধে সরকারের অধীন বিভিন্ন বাহিনী ছাড়াও
বেশ কয়েকটি বাহিনী দেশের অভ্যন্তরে স্বতঃস্ফূর্তভাবে গড়ে উঠেছিল ।

২০১৮