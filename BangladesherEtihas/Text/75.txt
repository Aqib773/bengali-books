দ্বাদশ অধ্যায়
সামরিক শাসন ও স্বাধিকার আন্দোলন (১৯৫৮ - ১৯৬৯ হিষ্টাব্দ)

পাকিস্তান সৃষ্টির পর থেকেই শাসনব্যবস্থায় একধরনের স্বৈরতান্ত্রিক ও আমলাতান্ত্রিক প্রবণতা লক্ষ করা যায় ।
এছাড়া এর সাথে যুক্ত হয় সেনাবাহিনীর প্রভাব । পাকিস্তানের রাজনীতিতে সেনাবাহিনীর হস্তক্ষেপ ক্রমেই বাড়তে
থাকে । সেনাবাহিনী শাসন ক্ষমতা দখল করার সুযোগ খুঁজতে থাকে । ১৯৫৬ সালের ২৩শে মার্চ জেনারেল
ইস্কান্দার মির্জা পাকিস্তান ইসলামি প্রজাতন্ত্রের প্রথম প্রেসিডেন্ট মনোনীত হন। তার সময়কালে সামরিক
বাহিনী রাজনীতিতে ব্যাপক প্রভাব রাখতে শুরু করে ।ইস্কান্দার মির্জা নানাভাবে গণতান্ত্রিক প্রক্রিয়ায় বাধা
সৃষ্টি করেন । তার ষড়যন্ত্রে কয়েকবার কেন্দ্রীয় মন্ত্রিসভার পতন হয়। এদিকে পূর্ব বাংলায় আওয়ামী লীগ ও
কৃষক-শ্রমিক পার্টির ছন্দ চরমে ওঠে । একপর্যায়ে পূর্ব বাংলা আইন পরিষদে বিরোধী দল কৃষক-শ্রমিক পার্টির
আক্রমণে ডেপুটি স্পিকার শাহেদ আলী মাথায় আঘাত পেয়ে নিহত হন। তাঁর মৃত্যুর ফলে সৃষ্ট গোলযোগ
ইস্কান্দার মির্জার পক্ষে সেনা শাসন প্রতিষ্ঠা করার সুযোগ তৈরি করে দেয় ।

এই অধ্যায় শেষে আমরা

€ পাকিস্তানের রাজনীতিতে সামরিক বাহিনীর হস্তক্ষেপে সৃষ্ট পরিস্থিতি ব্যাখ্যা করতে পারব;

১৯৬৫ সালের ভারত-পাকিস্তান যুদ্ধের প্রেক্ষাপট এবং এর ফলাফল বর্ণনা করতে পারব;
তথকালীন পূর্ব ও পশ্চিম পাকিস্তানের মধ্যকার বৈষম্য ব্যাখ্যা করতে পারব;
বাঙালির স্বাধিকার আন্দোলনে ৬ দফার গুরুত্ব বিশ্লেষণ করতে পারব;
এঁতিহাসিক আগরতলা মামলার গুরুত্ব ব্যাখ্যা করতে পারব;
১১ দফা সম্পর্কে বর্ণনা করতে পারব;
১৯৬৯ সালের গণঅভ্যুতথানের প্রেক্ষাপট ও ফলাফল বর্ণনা করতে পারব;

* দেশের স্বার্থ ও অধিকার আদায়ে সচেতন হব ।
১৯৫৮ সালের সামরিক শাসন
১৯৫৮ সালের ৭ই অক্টোবর প্রেসিডেন্ট ইস্কান্দার মির্জা মালিক ফিরোজ খানের সংসদীয় সরকার উৎখাত
করে দেশে সামরিক শাসন জারি করেন | তিনি দেশের সংবিধান বাতিল করেন, কেন্দ্রীয় ও প্রাদেশিক আইন
পরিষদ ভেঙে দেন এবং মন্ত্রিসভা বাতিল করেন । রাজনৈতিক দলগুলোকে নিষিদ্ধ ঘোষণা করা হয় । প্রধান
সামরিক আইন প্রশাসক নিয়োগ করা হয় সেনাপ্রধান জেনারেল আইয়ুব খানকে | মেজর জেনারেল ওমরাও
খান পূর্ব বাংলার সামরিক প্রশাসক নিযুক্ত হন। এর কিছুদিনের মধ্যে ২৭শে অক্টোবর জেনারেল আইয়ুব খান
ইস্কান্দার মির্জাকে অপসারণ করে নিজেকে প্রেসিডেন্ট হিসেবে ঘোষণা করেন ।

আইয়ুব খানের মৌলিক গণতন্ত্র

জেনারেল আইয়ুব খান ১৯৫৮ সালে ক্ষমতা কুক্ষিগত করার পর পাকিস্তানের শাসন ও রাজনৈতিক কাঠামোর আমূল
পরিবর্তন করার উদ্যোগ নেন । তিনি প্রচলিত গণতান্ত্রিক পদ্ধতি পরিত্যাগ করে এক অদ্ভুত ও নতুন নির্বাচন
কাঠামো প্রবর্তন করেন।

তার এই নির্বাচনের মূলভিত্তি ছিল “মৌলিক গণতন্ত্র | মৌলিক গণতন্ত্র হচ্ছে একধরনের সীমিত গণতন্ত্র,
যাতে কেবল নির্দিষ্টসংখ্যক লোকের প্রেসিডেন্ট নির্বাচনের অধিকার ছিল । ১৯৫৯ সালে মৌলিক গণতন্ত্র
প্রবর্তনের আদেশ জারি করা হয়। প্রাথমিক অবস্থায় মৌলিক গণতন্ত্র ছিল একটি চার স্তরবিশিষ্ট ব্যবস্থা । নিম্ন
ফর্মা-২১, বাংলাদেশের ইতিহাস ও বিশ্বসভ্যতা, ৯ম-১০ শ্রেণি