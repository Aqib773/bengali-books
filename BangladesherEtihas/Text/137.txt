২১৬ বাংলাদেশের ইতিহাস ও বিশ্বসভ্যতা

মূলত বিভিন্ন সুযোগ-সুবিধার আশায় জিয়ার আশপাশে অনেক রাজনীতিবিদ ভিড় করেছিলেন । জিয়া
তাদেরকে পদ-পদবি দিয়ে নানাভাবে পুরস্কৃত করেছেন । জিয়ার আমলে উপদেষ্টা/মন্ত্রীর একটা বড় অংশ
আইয়ুব ও ইয়াহিয়ার ঘনিষ্ঠ সহযোগী ছিলেন । আবার, অনেকে স্বাধীনতার বিরোধী ভূমিকায় ছিলেন | জিয়া
স্বাধীনতাবিরোধী শাহ আজিজকে প্রধানমন্ত্রী নিয়োগ করেন ।

জাতীয় সংসদ নির্বাচন ১৯৭৯

রাষ্ট্রপতি জেনারেল জিয়াউর রহমানের ঘোষণা অনুযায়ী ১৯৭৯ সালের ১৮ই ফেব্রুয়ারি জাতীয় সংসদ নির্বাচন
অনুষ্ঠিত হয় । জিয়ার নেতৃত্বাধীন বিএনপি ২০৭টি আসন লাভ করে । বাংলাদেশ আওয়ামী লীগ (মালেক)
৩৯টি আসন পেয়ে বিরোধী দলের দায়িত্ব পালন করে । বিরোধী দলের নেতা-কর্মীরা নির্বাচনী প্রচারণায় নানা

রকম বাধা-হুমকির মুখে পড়ে । প্রকৃতপক্ষে সামরিক সরকারের অধীনে নির্বাচন কমিশন স্বাধীনভাবে দায়িত্ব
পালন করতে পারেনি ।

পঞ্চম সংশোধনী আইন ১৯৭৯

১৯৭৯ সালের ৫ই এপ্রিল বাংলাদেশ সংবিধান পঞ্চম সংশোধনী আইন জাতীয় সংসদে গৃহীত হয় । এই
সংশোধনীতে ১৯৭৫ সালের ১৫ই আগস্ট বঙ্গবন্ধু ও তার পরিবারবর্গকে হত্যার পর থেকে ১৯৭৯
সালের ৯ই এপ্রিল পর্যন্ত অসাংবিধানিক সরকারগুলো যে সমস্ত সামরিক আইনসহ বিভিন্ন আদেশ, অধ্যাদেশ,
প্রবিধান জারি করে, তার সবকিছুইকেই আইনগত বৈধতা দেয়া হয় । ১৯৭৯ সালের ৯ই এপ্রিল জিয়া সামরিক
আইন প্রত্যাহার করেন ।

ইনডেমনিটি অধ্যাদেশ

ইনডেমনিটির আভিধানিক অর্থ দীড়ায় কাউকে নিরাপদ করা বা নিরাপত্তা বিধান করা । বাংলাদেশের কোনো
আদালতে জাতির পিতা ও তীর পরিবারবর্গ এবং জাতীয় চার নেতাকে হত্যাকারী এসব অপরাধীর বিরুদ্ধে
আইনগত কোনো ব্যবস্থা নেওয়া যাবে না- এই মর্মে হত্যাকারীদের ইনডেমনিটি বা নিরাপত্তা বিধান
করা হয়েছিল । এটি একটি মানবতাবিরোধী অধ্যাদেশ । জেনারেল জিয়া প্রবর্তিত এই কালো অধ্যাদেশের
মাধ্যমে হত্যাকারীদের বিচার করা যাবে না মর্মে সাংবিধানিক নিশ্চয়তা দেওয়ায় বিশ্বের কাছে বাংলাদেশকে
হেয় করা হয়েছে। শেখ হাসিনার সরকার ১৯৯৬ সালের ১২ই নভেম্বর জাতীয় সংসদে ইনডেমনিটি অধ্যাদেশ
বাতিল করে ।

উন্নয়ন কর্মসূচি
সব সামরিক সরকারই পূর্ববর্তী সরকারের বিৰুদ্ধে নানা অভিযোগ তুলে নিজের ক্ষমতা দখলের বৈধতা দেওয়ার

চেষ্টা করে। জিয়া এবং তার অনুসারীরা সাফল্যের সঙ্গে প্রচার-প্রচারণা চালান যে, বঙ্গবন্ধুর আমলে দেশের
কোনো উন্নয়ন হয়নিঃ এ দেশের উন্নতি, সুখ-সমৃদ্ধি সবকিছুই করেছেন জিয়া। তিনি ১৯৭৭ সালের ৩০শে
এপ্রিল ১৯ দফা নীতি ও কর্মসূচি ঘোষণা করেন ।

২০১৮