২০১৮

বাংলায় ইংরেজ শাসনের সূচনাপর্ব ১০৭

১৭৭০ সালে (১১৭৬ বঙ্গাব্দ) গ্রীক্মকালে দেখা দেয়
ভয়াবহ দুর্ভিক্ষ, যা ইতিহাসে ছিয়াত্তরের মন্বস্তর নামে
পরিচিত । কোম্পানির মুর্শিদাবাদ প্রতিনিধি রিচার্ড
বেচারের ভাষায় “দেশের কয়েকটি অংশে যে জীবিত
মানুষ মৃত মানুষকে ভক্ষণ করিতেছে তাহা গুজব নয়,
অতি সত্য। এই দুর্ভিক্ষে বাংলার জনসংখ্যার
এক-তৃতীয়াংশ মৃত্যুমুখে পতিত হয় ।
১৭৬৫-৭০ সালে বার্ষিক রাজস্ব আদায়ের পরিমাণ
যা ছিল, দুর্ভিক্ষের বছরও আদায় প্রায় তার কাছাকাছি
ছিল । ফলে চরম শোষণ-নির্যাতনে বাংলার মানুষ
হতদরিদ্র ও অসহায় হয়ে পড়ে । দ্ৈতশাসন ব্যবস্থায় রবার্ট ক্লাইভ
নবাবের হাতে পর্যাপ্ত অর্থ না থাকায় প্রশাসন

পরিচালনায় তিনি সম্পূর্ণরূপে ব্যর্থ হন। সারাদেশে শুরু হয় বিশৃঙ্খলা | এই পরিস্থিতিতে ১৭৭২ সালে
ওয়ারেন হেস্টিংস দ্বৈত শাসন ব্যবস্থার অবসান ঘটান | তিনি হন প্রথম গভর্নর জেনারেল।

চিরস্থায়ী বন্দোবস্ত

কোম্পানির শাসন দুর্নীতিমুক্ত ও সুসংগঠিত করতে ১৭৮৬ সালে লর্ কর্নওয়ালিসকে ভারতের গতর্নর জেনারেল
ও সেনাপ্রধানের দায়িত্ব দিয়ে পাঠানো হয় | তিনি ১৭৯৩ সালে চিরস্থায়ী বন্দোবস্ত বা স্থায়ী ভূমি ব্যবস্থা
প্রবর্তন করেন। এ বছর ২২শে মার্চ নির্দিষ্ট রাজস্ব পরিশোধের বিনিময়ে বাংলা, বিহার, উড়িষ্যার জমিদারদের
নিজ নিজ জমির ওপর স্থায়ী মালিকানা দান করে যে বন্দোবস্ত চালু করা হয়, তাকেই “চিরস্থারী বন্দোবস্ত”
বলাহয়।

পটভূমি £ ১৭৭২ সালে ওয়ারেন হেস্টিংস রাজস্ব আদায়ের জন্য পাচসালা বন্দোবস্ত চালু করেন । এই ব্যবস্থায়
উচ্চহারে ডাক নিয়ে জমির বন্দোবস্ত নিলেও সেই অনুপাতে রাজস্ব আদায় হতো না । নির্দিষ্ট সময়সীমা থাকায়
জমিদাররা কৃষকদের কাছ থেকে প্রয়োজনে নির্যাতন করে অর্থ আদায় করত । অথচ কৃষকদের উন্নয়ন বা
জমির উন্নয়নের প্রতি তাদের কোনো লক্ষ ছিল না । ফলে নির্যাতনের ভয়ে কৃষকরা জমি ছেড়ে পালিয়ে যেত ।
বছরের পর বছর জমি অনাবাদি থাকায় জমির দাম কমে যেত। এ অবস্থায় হেস্টিংস জমিদারদের সঙ্গে
একসালা বন্দোবস্ত চালু করেন । কিন্তু, এ ব্যবস্থায়ও সরকার, জমিদার, প্রজা কারো কোনো ধরনের উপকার
হয়নি । পরবর্তীকালে বাংলা, বিহার, উড়িষ্যার রাজস্ব সমস্যা সমাধানের জন্য ইংল্যান্ডের পালামেন্ট নতুন
ব্যবস্থা উত্ভীবনের প্রয়োজনীয়তা উপলব্ধি করে । ১৭৮৪ সালে পিটের ইন্ডিয়া আ্যান্ট পার্লামেন্টে গৃহীত হয় ।
বাংলা, বিহার, উড়িষ্যায় স্থায়ী নিয়ম-কানুন প্রবর্তনের মাধ্যমে দীর্ঘমেয়াদি রাজস্ব ব্যবস্থা চালুর জন্য
কোম্পানিকে নির্দেশ দেয়া হয় । ১৭৮৯ সালে কর্নওয়ালিস জমিদারদের দশসালা বন্দোবস্ত দিতে প্রস্ততি
নেন । ইংল্যান্ডের কর্তৃপক্ষ জমিদারদের সঙ্গে বন্দোবস্তের অনুমতি প্রদান করলে কর্নওয়ালিস এই অনুমোদনের
পরিপ্রেক্ষিতে ১৭৮৯ সালে দশসালা বন্দোবস্ত চালু করেন । তবে এর সঙ্গে এই প্রতিশ্রুতিও তিনি দেন যে,
কোম্পানির ডাইরেক্টর সভার অনুমোদন পেলে দশসালা বন্দোবস্তই চিরস্থায়ী বন্দোবস্তে পরিণত হবে ।

১৭৯২ সালের সেপ্টেম্বর মাসে এই দশসালা বন্দোবস্ত বোর্ড অব ডাইরেক্টরস কর্তৃক অনুমোদন লাভ করে ।
১৭৯৩ সালের ২২শে মার্চ কর্নওয়ালিস দশসালা বন্দোবস্তকে চিরস্থায়ী বলে ঘোষণা করেন ।