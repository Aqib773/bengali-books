২০২ বাংলাদেশের ইতিহাস ও বিশ্বসভ্যতা

প্রথম পীচসালা পরিকল্পনা

নবীন রাষ্ট্র হিসেবে দীর্ঘমেয়াদি উন্নয়ন পরিকল্পনা প্রণয়নের জন্য ১৯৭২ সালের জানুয়ারি মাসে সরকার
পরিকল্পনা কমিশন গঠন করে । যুদ্ধবিধ্বস্ত দেশ পুনর্গঠন, দারিদ্র্য বাস, প্রবৃদ্ধির হার ৩% থেকে ৫.৫%-এ
উন্নীত করার জন্য ব্যবস্থা গ্রহণ করা হয় । খাদ্য উৎপাদনে স্বয়ংসম্পূর্ণতা অর্জন এবং ক্রমান্বয়ে বৈদেশিক
সাহায্যের ওপর নির্ভরশীলতা-ত্রাস করার উদ্যোগ গ্রহণ করা হয়। এ ছাড়া সামগ্রিক অর্থনৈতিক উন্নয়নের
লক্ষ্য নিয়ে প্রথম পাচসালা পরিকল্পনা (১৯৭৩-১৯৭৮) ১৯৭৩ সালের ১লা জুলাই থেকে কার্যকর হয় ।

কাজ: যুদ্ধবিধ্বস্ত দেশ পুনর্গঠনে কী কার্যক্রম গ্রহণ করা হয়েছিল তার একটি তালিকা প্রস্তুত কর ।

 

 

 

 

সংবিধান প্রণয়ন ১৯৭২

পটভূমি
সংবিধান একটি রাষ্ট্রের সর্বোচ্চ দলিল ৷ এই দলিল লিখিত বা অলিখিত হতে পারে । বাংলাদেশের সংবিধান

একটি লিখিত দলিল । দীর্ঘ সংগ্রাম, ত্যাগ আর রক্তের বিনিময়ে বাংলাদেশের জনগণ এই সংবিধান লাভ করে।
উল্লেখ করা যেতে পারে, ভারত ও পাকিস্তান ১৯৪৭ সালে স্বাধীনতা অর্জন করে । দুই বছরে ভারত সর্ধবধান
প্রণয়নে সফল হলেও পাকিস্তানের সময় লেগেছে ৯ বছর, তাও তা কার্যকর হয়নি । অপরপক্ষে মাত্র ৯
মাসে সদিচ্ছা, আন্তরিকতা আর জনগণের কাছে দেওয়া প্রতিএুতির প্রতি সৎ থেকে বিশ্বের অন্যতম সুন্দর
সংবিধান প্রণীত হয়েছে বঙ্গবন্ধু সরকারের নেতৃত্ে।

বাংলাদেশের সংবিধান প্রণয়নের উদ্দেশে সরকার ১৯৭২ সালের ২৩শে মার্চ “গ্ণপরিষদ আদেশ" জারি করে।
এই আদেশটি ১৯৭১ সালের ২৬শে মার্চ থেকে কার্যকর করা হয় । ১৯৭০ সালের নির্বাচনে তদানীন্তন পূর্ব
পাকিস্তান থেকে নির্বাচিত জাতীয় ও প্রাদেশিক পরিষদ সদস্যদের নিয়ে গণপরিষদ গঠন করা হয় । বাংলাদেশের
জন্য সংবিধান প্রণয়নই ছিল গণপরিষদের একমাত্র কাজ ।

এই আদেশ জারির মধ্য দিয়ে সংবিধান প্রণয়নের আনুষ্ঠানিক কাজ শুরু হয় । আওয়ামী লীগ পার্লামেন্টারি পার্টি
বঙ্গবন্ধুকে গণপরিষদের দলীয় নেতা নির্বাচন করে । গণপরিষদের প্রথম অধিবেশন বসে ১৯৭২ সালের
১০ই এপ্রিল । বিনা প্রতিদ্বন্দিতায় গণপরিষদের প্রথম স্পিকার নির্বাচিত হন শাহ আবদুল হামিদ এবং ডেপুটি
স্পিকার পদে নির্বাচিত হন মোহাম্মদ উল্লাহ । দ্রুততম সময়ের মধ্যে সংবিধানের খসড়া প্রণয়নের জন্য একটি
কমিটি গঠন করা হয় । ড. কামাল হোসেন এই কমিটির আহ্বায়কের দায়িত্ব পালন করেন । কমিটির সদস্য সংখ্যা
ছিল ৩৪। কমিটি ১৯৭২ সালের ১১ই অক্টোবরের মধ্যে খসড়া সংবিধান প্রণয়ন কাজ শেষ করে। ১৯শে অক্টোবর
থেকে সর্থবিধান বিল সম্পর্কে গণপরিষদে সাধারণ আলোচনা শুরু হয় । দীর্ঘ সময় ধরে আলাপ-আলোচনার পর
১৯৭২ সালের ৪ঠা নভেম্বর সংবিধান বিল গণপরিষদে পাস হয় । ১৯৭২ সালের ১৬ই ডিসেম্বর প্রথম বিজয় দিবসে
সংবিধান কার্যকর হয় ৷ গণপরিষদে সংবিধানের ওপর বক্তব্য রাখতে গিয়ে বঙ্গবন্ধু বলেন, “এই সংবিধান
শহিদের রক্তে লিখিত, এ সংবিধান সমগ্র জনগণের আশা-আকাঙ্ঞ্ার মূর্ত প্রতীক হয়ে বেঁচে থাকবে ।'

২০১৮