চতুর্থ অধ্যায়

প্রাচীন বাংলার রাজনৈতিক ইতিহাস (৩২৬ খ্রিষ্টপূর্বান্দ থেকে ১২০৪ খিষ্টাব্দ)

পাল রাজাদের শাসনকাল থেকে ধারাবাহিকভাবে বাংলার রাজনৈতিক ইতিহাস সম্পর্কে ধারণা লাভ করা
যায়। এর আগের ইতিহাস খুঁজে পাওয়া সহজ নয় । এ সময়কালে কোনো শাসক দীর্ঘদিন সমগ্র বাংলা
শাসন করতে পারেননি । তাই বিচ্ছিন্নভাবেই বাংলার রাজনৈতিক জীবনের বিকাশ ঘটেছে। মৌর্য ও গুপ্ত
শাসনের অবসানের পর এক অস্থিতিশীল অবস্থার সৃষ্টি হয় । এরই মধ্য দিয়ে উত্থান ঘটে কিছু স্বাধীন
রাজ্যের । স্বাধীন রাজ্য উত্থানের যুগে উত্তর বাংলার রাজা শশাংক ছিলেন সবচেয়ে শক্তিমান। তাঁর মৃত্যুর পর
দীর্ঘকাল বাংলায় কোনো যোগ্য শাসক ছিলেন না । ফলে রাজ্য জুড়ে অরাজকতা ও বিশৃঙ্খলা দেখা দেয় । প্রায়
একশ" বছর এ অবস্থার মধ্যে কাটে । অতঃপর গোপাল নামে এক নেতা এ অরাজক অবস্থার অবসান ঘটান
এবং পাল বংশের প্রতিষ্ঠা করেন | বারো শতকের মাঝামাঝি পাল বংশের পতন ঘটে । পাল শাসন যুগেই
দক্ষিণ-পূর্ব বাংলায় ক্ুদ্কষুন্র স্বাধীন রাজ্য গড়ে ওঠে । এরপর দক্ষিণ ভারতের কর্ণাটক থেকে আগত সেন
বংশ পূর্ব বাংলায় রাজ্য স্থাপন করে । তেরো শতকের প্রথম দশকে মুসলমান শক্তির হাতে সেন রাজত্বের
অবসান ঘটে । শুরু হয় এক নতুন অধ্যায়__ বাংলার মধ্যযুগ |

এই অধ্যায় শেষে আমরা-__

প্রাচীন বাংলার গুরুত্বপূর্ণ রাজবংশ ও তাদের শাসনকাল সম্পর্কে বর্ণনা করতে পারব;
* প্রাক-পাল যুগের বাংলার রাজনৈতিক পরিস্থিতি ব্যাখ্যা করতে পারব;

* প্রাচীন বাংলার রাজনৈতিক চর্চায় তৎকালীন গুরুত্বপূর্ণ রাজবংশসমূহের অবদান সম্পর্কে
ইতিবাচক ধারণা পোষণ করতে সক্ষম হব;

* গুরুত্বপূর্ণ রাজবংশগুলো সম্পর্কে ধারণা লাভ করে প্রাচীন বাংলার রাজনৈতিক ইতিহাস
ধারাবাহিকভাবে জানতে সমর্থ হব;

দক্ষিণ-পূর্ব বাংলার রাজ্যসমূহ সম্পর্কে বর্ণনা করতে পারব;
€ প্রাচীন বাংলার শাসনব্যবস্থা সম্পর্কে অবগত হতে পারব ।

প্রাচীন বাংলার গুরুত্পূর্ণ রাজবংশ ও শীসন-ব্যবস্থা

মৌর্য ও প্ত যুগে বাংলা

গুপ্ত যুগের পূর্বে প্রাটীন বাংলার ধারাবাহিক ইতিহাস রচনা করার তেমন কোনো উপাদান পাওয়া যায়নি।
কেননা তখনকার মানুষ আজকের মতো ইতিহাস লেখায় অভ্যস্ত ছিল না। ভারতীয় এবং বিদেশি সাহিত্যে
এ সময়কার বাংলা সম্পর্কে ইতস্তত ও বিক্ষিপ্ত উক্তি থেকে আমরা ইতিহাসের অল্লপম্বল্প উপাদান পাই । এ
সকল বিচ্ছিন্ন ঘটনা জোড়াতালি দিয়ে সন-তারিখ ও প্রকৃত ঘটনা সংবলিত ধারাবাহিক কোনো ইতিহাস রচনা
করা সম্ভব নয়। বস্তুত ৩২৭-২৬ খ্রিষটপূর্বাব্দে গ্রিক বীর আলেকজান্ডারের ভারত আক্রমণের সময় থেকে
প্রকৃত ইতিহাস পাওয়া যায় । গ্রিক লেখকদের কথায় তখন বাংলাদেশে “গঙ্গারিডই” নামে এক
শক্তিশালী রাজ্য ছিল । গঙ্গা নদীর যে দুটি স্রোত এখন ভাগীরথী ও পদ্মা বলে পরিচিত- এ উভয়ের মধ্যবর্তী
অঞ্চলহে “গঙ্গারিভই' জাতির বাসস্থান ছিল। গ্রিক গ্রস্থকারগণ গঙ্গারিডই ছাড়াও 'প্রীসিঅয়' নামে অপর এক
জাতির উল্লেখ করেছেন।

২০১৮