২২০ বাংলাদেশের ইতিহাস ও বিশ্বসভ্যতা

সামরিক অভ্যুত্থান : জেনারেল এরশাদের সরকার

লে. জেনারেল হুসেইন মুহম্মদ এরশাদ ১৯৮২ সালে ক্ষমতা দখল করে ১৯৯০ সালে পর্যন্ত বাংলাদেশ শাসন
করেন । ১৯৮৩ সাল পর্যন্ত তিনি ছিলেন প্রধান সামরিক আইন প্রশাসক আর ১৯৮৩ সালের ১১ই ডিসেম্বর থেকে
১৯৯০ সালের ৬ই ডিসেম্বর পর্যন্ত ছিলেন রাষ্ট্রপতি । এরশাদ অল্প সময়ের জন্য বিচারপতি আহসান উদ্দিন
চৌধুরীকে (২৭শে মার্চ, ১৯৮২ থেকে ১০ই ডিসেম্বর, ১৯৮৩) বাক্ট্রপতি পদে অধিষ্ঠিত রাখেন। সুবিধাজনক
সময়ে তাকেও অপসারণ করতে দ্বিধা করেননি । একই সাথে এরশাদ জাতীয় সংসদ বাতিল করেন ।

প্রশাসনিক সংস্কার

লে. জেনারেল হুসেইন মুহম্মদ এরশাদ ক্ষমতায় এসে বেসামরিক প্রশাসনের ওপর নিয়ন্ত্রণ প্রতিষ্ঠার উদ্যোগ নেন।
তিনি ১৯৮২ সালের ২৮শে এপ্রিল প্রশাসনিক পুনর্গঠন কমিটি গঠন করেন । এই কমিটির সুপারিশের ভিত্তিতে তিনি
প্রশাসনিক কাঠামোতে কিছু পরিবর্তন করেন ।

ক. উপজেলা ব্যবস্থা : থানা প্রশাসনকে প্রয়োজনীয় সংস্কার করে উপজেলা ব্যবস্থা প্রবর্তন করা হয়।
উপজেলায় নির্বাচিত জনপ্রতিনিধি অধীনে সরকারি আমলাদের মাধ্যমে প্রশাসন পরিচালিত হবে ।
১৯৮২ সালে ৭ই নভেম্বর 8৫টি থানাকে উপজেলা করার মধ্য দিয়ে এই ব্যবস্থার যাত্রা শুরু । পর্যায়ক্রমে
৪৬০টি থানা উপজেলায় পরিণত হয় | ১৯৮৩ সালে ১৪ই মার্চ থানার পরিবর্তে উপজেলা নামকরণ করা হয়।

খ. মহকুমাকে জেলা ঘোষণা : প্রশাসনের বিকেন্দ্রীকরণের জন্য মহকুমাকে জেলায় উন্নীত করার সিদ্ধান্ত
নেওয়া হয় । এই পরিপ্রেক্ষিতে বাংলাদেশকে মোট ৬৪টি জেলায় ভাগ করা হয়।

গ. বিচার ব্যবস্থার সংস্কার: বিচার ব্যবস্থায় কিছু গুরুত্বপূর্ণ পদক্ষেপ নেওয়া হয়। উপজেলায় পৃথক
ম্যাজিস্ট্রেট ও মুন্সেফ আদালত প্রতিষ্ঠা করা হয় । এছাড়া রংপুর, যশোর, বরিশাল, কুমিল্লা, চট্টগ্রাম এবং
সিলেটে হাইকোর্টের স্থায়ী বেঞ্চ প্রতিষ্ঠা করা হয় । কিন্তু সুপ্রিম কোর্টের রায়ের কারণে ঢাকার বাইরের
বেঞ্চগুলো বাতিল করা হয় ।

এরশাদ শিক্ষা, কৃষি, ভূমি, ওঁষধনীতি প্রভৃতি ক্ষেত্রে কিছু পদক্ষেপ নিয়েছিলেন । কিন্তু নীতিগুলোর জনবিরোধী

ধারার কারণে সামগ্রিকভাবে সাধারণ মানুষের সমর্থন পায়নি । কারণ প্রকৃত সুফল জনগণ পায়নি । এরশাদ

প্রশাসনের বিভিন্ন স্তরে সামরিক বাহিনীর কর্মকর্তাদের ব্যাপকহারে নিয়োগ দিতে শুরু করেন। উদ্দেশ্য-
সরকারি আমলাতন্ত্রের ওপর সামরিক নিয়ন্ত্রণ প্রতিষ্ঠা করা ।

উন্নয়ন কর্মকাণ্ড

এরশাদ নানাভাবে নিজেকে একজন জনদরদি নেতা হিসেবে উপস্থাপনের চেষ্টা করেছেন । সভা-সমাবেশ ও
সরকারি প্রচার মাধ্যমে বলা হয়েছে এরশাদের উন্নয়ন কর্মসূচির লক্ষ্য গ্রামীণ জনগোষ্ঠীর ভাগ্যের পরিবর্তন |
১৯৮৩ সালের ১৭ই মার্চ তিনি জনগণের সার্বিক কল্যাণে ১৮ দফা কর্মসূচি ঘোষণা করেন । জাতীয় সংহতি
থেকে শুরু করে অন্ন, বস্ত্র, বাসস্থান, কর্মসংস্থানসহ পররাষ্ট্রনীতি পর্যন্ত সবকিছুই এর অন্তর্ভূক্ত ছিল |
সরকারি টেলিভিশন, রেডিও, সংবাদপত্রে উন্নয়ন কর্মকাণ্ডের ব্যাপক প্রচারণা চালানো হলেও সামগ্রিকভাবে তার
আমলে দেশের অর্থনৈতিক অবস্থা মোটেই সন্তোষজনক ছিল না। প্রকৃত উন্নয়ন না হওয়ার প্রধান কারণ দুর্নীতি
আর সীমাহীন লুটপাট । এরশাদের সময়ে বৈদেশিক সাহায্যনির্ভরতা হতাশাজনকভাবে বৃদ্ধি পেয়েছে।

২০১৮