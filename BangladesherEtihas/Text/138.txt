সামরিক শাসন ও পরবর্তী ঘটনাপ্রবাহ (১৯৭৫- ১৯৯০) ২১৭

সকলের জন্য চিকিৎসা, শ্রমিকদের উন্নতি, দুর্নীতিমুক্ত সমাজ, ধর্ম, বর্ণ, গোত্র নির্বিশেষে সকল নাগরিকের
অধিকারসহ বেশ কিছু জনপ্রিয় কর্মসূচি ছিল । তার সময়ে সরকারি কিছু উন্নয়ন কর্মসূচি ব্যাপক প্রচার লাভ
করে । এর মধ্যে খাল খনন, গ্রাম সরকার, যুব সমবায় কেন্দ্র, গণশিক্ষা উল্লেখযোগ্য ।

খাল খনন

জিয়ার আমলে সবচেয়ে বেশি আলোচনা হয়েছে খাল খনন কর্মসূচি বা খাল কাটা বিপ্লব । ১৯৭৯ সালের
১লা ডিসেম্বর যশোরের উলশী যদুনাথপুরে খাল কাটা কর্মসূচির সূচনা হয় | তবে খাল খনন কর্মসূচি কৃষির উন্নয়নে
সুদূরপ্রসারী প্রভাব ফেলতে অনেকাংশে ব্যর্থ হয় ।

গ্রাম সরকার
প্রতিটি গ্রামে থাকবে একটি গ্রাম সরকার । স্থানীয় সমস্যা, আইনশৃঙ্খলা পরিস্থিতি পর্যালোচনা, গণশিক্ষাসহ গ্রামের
উন্নয়নে সহায়তা করবে গ্রাম সরকার | ১৯৮০ সালের ৩০শে এপ্রিল সাভারের জিরাবোতে প্রথম গ্রাম সরকার
প্রতিষ্ঠা করা হয় ।

গণশিক্ষা

গণশিক্ষার প্রয়োজনীয়তা নিয়ে কোনো বিত্ক নেই । ৫৭ লক্ষ শিক্ষার্থীকে পঠন-পাঠনের উপযোগী করার
লক্ষ্য নিয়ে জিয়ার সরকার ১৯৮০ সালের ২১শে ফেবুয়ারি গণশিক্ষা কর্মসূচি গ্রহণ করে। যথাযথ পরিকল্পনা ও
সমন্বয়ের অভাবে গণশিক্ষা কার্যক্রম সম্পূর্ণ সফল হতে পারেনি ।

জিয়া শিল্প খাতের উন্নয়নে বেসরকারি খাতকে উৎসাহিত করেন | অনেক সময় রাষ্ট্রীয় মালিকানাধীন শিল্প নামমাত্র
মূল্যে ব্যক্তিমালিকানায় বিক্রি করে দেন । তারপরও বিদেশি বিনিয়োগ খুব একটা বৃদ্ধি পায়নি । জিয়াউর
রহমানের সময়ে গতানুগতিকভাবে জাতীয় আয়, রাজস্ব আয় ও মাথাপিছু আয় কিছুটা বাড়লেও সমাজে
ধনী-দরিদ্রের ব্যবধান বৃদ্ধি পায় বহুগুণ |

এ সময়ে বিদেশি সাহায্য ও আমদানি-নির্ভর অর্থনীতি পৃষ্ঠপোষকতা লাভ করে । যে কারণে কর ফাঁকি,
কালো টাকা, কমিশন এজেন্ট, বিদেশে অর্থ পাচার ঘটনা বাড়তে থাকে । নানা রকম আর্থিক সুযোগ-সুবিধা
প্রদান করে জিয়া শহর ও গ্রামে এক নতুন মধ্যবিত্ত শ্রেণি গড়ে তোলেন । এই নব্য ধনিক গোষ্ঠী ছিল জিয়ার
সামরিক শাসনের সুবিধাভোগী । ব্যবসা ও শিল্পের নামে ব্যাংক থেকে অবৈধ খণের অর্থে অনেকে কোটিপতি
বনে যায় রাতারাতি । একসময় এই কোটিপতিরাই খণখেলাপিতে পরিণত হয়। দুর্নীতি এবং ক্ষমতার
অপব্যবহারের জন্য জাতীয় সম্পদের বিরাট অংশ নষ্ট হয়েছে। অপরিকল্পিত সামরিক ব্যয় বৃদ্ধি জাতীয়
উন্নয়নকে বাধাগ্রস্ত করেছে। ১৯৭৫-৭৬ সালের তুলনায় ১৯৭৬-৭৭ সালে খাদ্য উৎপাদন ত্রাস পায় প্রায়
৮ লাখ টন। ১৯৭৯ সালে দেশে ভূমিহীন কৃষকের সংখ্যা বৃদ্ধি পেয়ে ৫১ ভাগে দাঁড়ায় । জ্বালানি, বিদ্যুৎসহ
রেশনের চালের দাম বৃদ্ধি পাওয়ায় সাধারণ মানুষের জীবনযাপন বেশ কঠিন হয়ে পড়ে । সামরিক শাসনের
অধীনে দেশের সাধারণ জনগণের আর্থ-সামাজিক অবস্থার তেমন উন্নতি হয়নি ।

ফর্মা-২৮, বাংলাদেশের ইতিহাস ও বিশ্বসভ্যতা-৯ম-১০ শ্রেণি