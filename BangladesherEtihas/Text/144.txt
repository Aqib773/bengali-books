২০১৮

সামরিক শাসন ও পরবর্তী ঘটনাপ্রবাহ (১৯৭৫- ১৯৯০) ২২৩

১৯৮৭ সালে সংসদ থেকে একযোগে বিরোধী দল পদত্যাগ করলে ডিসেম্বরে জাতীয় সংসদ ভেঙে দেওয়া হয় ।
১৯৮৮ সালের ৩রা মার্চ চতুর্থ জাতীয় সংসদ নির্বাচনের আয়োজন করা হয় ৷ আওয়ামী লীগ, বিএনপিসহ
দেশের প্রধান দলগুলো নির্বাচন বর্জন করে । ভোটারবিহীন, দলবিহীন এ নির্বাচনে জাতীয় পার্টি ২৫১টি আসন
পেয়ে বিজয়ী হয় । সরকার অনুগত আ.স.ম.আবদুর রবের নেতৃত্বীধীন সম্মিলিত বিরোধী জোট (কপ) পায়
১৯টি আসন | বাকি আসনের ৩টি জাসদ (সিরাজ), ২টি ফিডভম পার্টি এবং ২৫টি স্বতন্ত্র প্রার্থীরা পান।

নব্বইয়ের গণঅভ্যুত্থান ও এরশাদের পতন

দীর্ঘ ৯ বছরের প্রায় পুরো সময়টা জনগণ জেনারেল এরশাদের বিরুদ্ধে আন্দোলন করেছে । আওয়ামী লীগের
নেতৃত্বে ১৫ দলীয় জোট, বিএনপির নেতৃত্বে ৭ দলীয় জোট, শ্রমিক কর্মচারী এঁক্য পরিষদ ক্ষেপ), আইনজীবী
সমন্বয় পরিষদ, সম্মিলিত সাংস্কৃতিক জোট, কৃষক সংগঠনসহ এরশাদবিরোধী চেতনা দেশের প্রত্যন্ত অঞ্চল পর্যন্ত
পৌছে যায় । হরতাল- অবরোধে প্রশাসনে একপ্রকার স্থবিরতা দেখা দেয় | আন্দোলনের একপর্যায়ে ১৯৮৭
সালের ১০ই নভেম্বর বুকে ও পিঠে “গণতন্ত্র মুক্তি পাক, স্বৈরাচার নিপাত যাক" লেখাসহ ঢাকার জিপিও'র
কাছে,জিরো পয়েন্টে পুলিশের গুলিতে নূর হোসেন নিহত হন । এতে জনগণ আরও ক্ষুব্ধ হয়ে ওঠে ।

১৯৮৭ সালের ১২ই নভেম্বর শেখ হাসিনা ও খালেদা জিয়াকে গ্রেফতার করে এবং ২৭শে নভেম্বর এরশাদ সরকার
দেশে জরুরি অবস্থার ঘোষণা দেয়। ১৯৮৮ সালের ২৪শে জানুয়ারি টট্টগ্রামে শেখ হাসিনার এক সমাবেশে
নির্বিচারে জনতার ওপর গুলি চালায়, অল্পের জন্য শেখ হাসিনা রক্ষা পান । এর বিরুদ্ধে সমগ্র দেশ প্রতিবাদমুখর
হয়ে ওঠে । ১৯৯০ সালের ১০ই অক্টোবর বিরোধী জোট ও দলগুলোর সচিবালয় ঘেরাও কর্মসূচি রাজনৈতিক
অঙ্গনকে উত্তপ্ত করে তোলে । এদিন মিছিলে গুলিবর্ধণে ৫ জন নিহত এবং তিন শতাধিক আহত হয় । ধারাবাহিক
আন্দোলনের পথ ধরে ওই বছরই ২৭শে নভেম্বর ঢাকা বিশ্ববিদ্যালয়ের টিএসসির পাশে পুলিশের গুলিতে
ডা. শামসুল আলম খান মিলন নিহত হলে এরশাদবিরোধী আন্দোলন গণঅভ্যুত্থানে রূপ ধারণ করে।
২৭শে নভেম্বর সরকার জরুরি অবস্থা ও কারফিউ জারি করে । ২৭শে নভেম্বর সাংবাদিকরা সংবাদপত্র বন্ধ করে দেন।
ঢাকা বিশ্ববিদ্যালয়ের ছাত্র-শিক্ষক সম্মিলিতভাবে মিছিল বের করে কারফিউ ও জরুরি আইন অমান্য করেন ।
রাজপথ চলে যায় জনতার দখলে । ঢাকা পরিণত হয় মিছিলের শহরে | এ অবস্থায় বিরোধী রাজনৈতিক ৩ জোটের
রূপরেখা অনুযায়ী হাইকোর্টের প্রধান বিচারপতি সাহাবুদ্দীন আহমদকে প্রধান করে অন্তর্বর্তীকালীন সরকার গঠন
করা হয় । ১৯৯০ সালের ৬ই ডিসেম্বর তার কাছে এরশাদ ক্ষমতা হস্তান্তরে বাধ্য হন। ছাত্র-জনতার এই
গণঅভ্য্থানের মধ্য দিয়ে এরশাদের পতনের ফলে দীর্ঘ স্বৈরশাসনের অবসান ঘটে ।

অনুশীলনমূলক প্রশ্ন
বহুনির্বাচনি প্রশ্ন :

১. কে ইনডেমনিটি অধ্যাদেশ, ১৯৭৫, জারি করেন?

ক. খন্দকার মোশতাক আহমদ খ. জেনারেল জিয়াউর রহমান
গ. বিগেডিয়ার খালেদ মোশাররফ ঘ. বিচারপতি সায়েম