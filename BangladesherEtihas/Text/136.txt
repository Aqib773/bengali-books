২০১৮

আমরিক শাসন ও পরবর্তী ঘটনাপ্রবাহ (১৯৭৫- ১৯৯০) ২১৫

ঘরোয়া রাজনীতি চালু

সামরিক সরকার রাজনৈতিক অসস্তোষ হাসের জন্য ১৯৭৬ সালের ২৮শে জুলাই “রাজনৈতিক দলবিধি' জারি
করে । বিশেষ কিছু শর্তে রাজনৈতিক দল গঠন ও রাজনৈতিক তৎপরতা চালানোর অনুমতি দেওয়া হয় ।
আইন অনুযায়ী সামরিক সরকারের অনুমোদন ছাড়া কোনো দল রাজনীতি করতে পারবে না। কোনো
কোনো রাজনৈতিক দলকে অনুমতি প্রদানে জিয়া বিলম্বের নীতি গ্রহণ করেছিলেন । ৫৭টি রাজনৈতিক দল
অনুমোদনের জন্য আবেদনপত্র দাখিল করলে ২৩টিকে ঘরোয়া রাজনৈতিক তৎপরতা চালানোর অনুমতি
দেওয়া হয়।

গণভোট

তৃতীয় বিশ্বের অনেক দেশেই সামরিক শাসকরা অবৈধ ক্ষমতা দখলের পর গণভোটের আয়োজন করে । উদ্দেশ্য
ক্ষমতা দখলকে একপ্রকার বৈধতা প্রদান করা । বিচারপতি সায়েমের কাছ থেকে ক্ষমতা দখলের পরের দিন
১৯৭৭ সালের ২২শে এপ্রিল জাতির উদ্দেশে দেওয়া ভাষণে রাষ্ট্রপতি জেনারেল জিয়াউর রহমান ৩০শে মে
গণভোট আয়োজনের ঘোষণা দেন । এটি হাঁ/না ভোট নামেও পরিচিত । ৩০শে মে ১৯৭৭ সালে অনুষ্ঠিত
নির্বাচনে বানোয়াটভাবে শতকরা ৮৮ দশমিক ৫ ভোটদাতা ভোট প্রদান করেছেন বলে সরকারি বিজ্ঞপ্তিতে
উল্লেখ করা হয় ।

রাষ্ট্রপতি নির্বাচন, ১৯৭৮

সামরিক শাসনের অধীনে জনগণের প্রত্যক্ষ ভোটে স্বাধীনতার পর প্রথমবারের মতো রাষ্ট্রপতি নির্বাচন
আয়োজন করা হয় । ১৯৭৮ সালের ৩রা জুন নির্বাচনের তারিখ নির্ধারণ করা হয় । নির্বাচনে প্রধান প্রতিদন্্ী
ছিলেন দুইজন- জেনারেল জিয়াউর রহমান ও জেনারেল এম এ জি ওসমানী ।

নানা রকম প্রতিকূলতা সত্ত্বেও আওয়ামী লীগ এই নির্বাচনে অংশ নেয় । জিয়ার সঙ্গে অসম প্রতিদ্বন্বিতায়
ওসমানী যে পেরে উঠবেন না এ নিয়ে কোনো সন্দেহ ছিল না। জিয়া ও তার সমর্থকদের কাছে বড়
চ্যালেঞ্জ ছিল নির্বাচনকে দেশে-বিদেশে কীভাবে গ্রহণযোগ্য করা যায় । জিয়া কারচুপির মাধ্যমে প্রদত্ত ভোটের
শতকরা ৭৬ দশমিক ৬৩ ভাগ ভোট গেয়ে রাষ্ট্রপতি নির্বাচিত হন | ওসমানীকে দেখানো হয়েছিল মাত্র ২১
দশমিক ৭০ ভাগ ভোট । এই নির্বাচনের পরেও সামরিক শাসন থাকায় জনগণ গণতান্ত্রিক অধিকার ফিরে পায়নি ।

নতুন রাজনৈতিক দল গঠন

ক্ষমতা দখলের পর অন্যান্য সামরিক শাসকের মতো জেনারেল জিয়াও রাজনৈতিক দল গঠনের চিন্তা
করেছেন । আওয়ামী লীগবিরোধী শিবিরের রাজনৈতিক সমর্থন নিয়ে জিয়ার যাত্রা শুরু । মুক্তিযুদ্ধের সময়
পাকিস্তানপন্থী জামায়াতে ইসলামী, নেজামে ইসলাম, মুসলিম লীগসহ ধর্মীয় দলগুলোর বাংলাদেশ-বিরোধী
ভূমিকার কারণে স্বাধীনতার পর ধর্মভিত্তিক রাজনীতি নিষিদ্ধ ঘোষণা করা হয় । জিয়া দালাল আইন বাতিল
এবং ধর্মভিত্তিক রাজনৈতিক দল গঠনের সাংবিধানিক অন্তরায় দূর করে স্বাধীনতা বিরোধীদের রাজনীতি
করার সুযোগ করে দেন। জিয়া ১৯৭৮ সালের ১লা সেপ্টেম্বর বাংলাদেশ জাতীয়তাবাদী দল (বিএনপি) নামে
একটি নতুন রাজনৈতিক দল গঠন করেন । তিনি নিজেই এই দলের চেয়ারম্যানের দায়িত্ব নিলেন। স্বাধীনতা
বিরোধী, বামপন্থী, ডানপন্থী বিভিন্ন দল ও ব্যক্তি বিএনপিতে যোগ দেয় ।