২০১৮

ইংরেজ শাসন আমলে বাংলার স্বাধিকার আন্দোলন ১৪৭

এবং প্রত্যেক গ্রুপের জন্য একটি গণপরিষদ গঠন করা । তবে শর্ত দেয়া হয় যে, এ পরিকল্পনা গ্রহণ
সার্বিকভাবে করতে হবে; অংশবিশেষ গ্রহণ করা যাবে না।

মন্ত্রী মিশন পরিকল্পনায় পাকিস্তান দাবি অগ্রাহ্য হলেও মুসলিম লীগ পরিকল্পনাটি গ্রহণ করে | কারণ মুসলিম
লীগ মনে করে এই পরিকল্পনার মধ্যে পাকিস্তান প্রতিষ্ঠার সম্ভাবনা নিহিত আছে । কংগ্রেস এ পরিকল্পনায়
এককেন্দ্রিক সরকারের অখণ্ড ভারত গঠনের প্রতিফলন দেখতে পায় । কংগ্রেস নিজস্ব ব্যাখ্যা অনুযায়ী প্রস্তাবটি
গ্রহণে রাজি ছিল । কিন্তু শেষ পর্যন্ত কংগ্রেস মন্ত্রী মিশন পরিকল্পনা প্রত্যাখ্যান করলে মুসলিম লীগও তা
প্রত্যাখ্যান করে । ফলে রাজনৈতিক সংকট সমাধানে মন্ত্রী মিশন পরিকল্পনার প্রস্তাবগুলো অকেজো হয়ে যায় ।

বড়লাট ওয়াভেল মুসলিম লীগ ও কংগ্রেস দলকে অন্তর্বর্তীকালীন সরকারে যোগদানের আহ্বান জানান ।
কংগ্রসের নবনির্বাচিত সভাপতি জহরলাল নেহেরু কর্তৃক মুসলিম লীগের স্থার্থবিরোধী বক্তব্যের পরিপ্রেক্ষিতে
মুসলিম লীগ সরকারে যোগদানের পূর্ব সিদ্ধান্ত বাতিল করে । কিন্তু বড়লাটের আহ্বানে নেহরু সরকার
গঠনে উদ্যোগ গ্রহণ করেন। এর প্রতিবাদে মুসলিম লীগ ১৬ই আগস্ট 'প্রত্যক্ষ সংগ্রাম দিবস” ঘোষণা করে।
এই দিন ভয়াবহ দাঙ্গায় হাজার হাজার নিরীহ মানুষ নিহত হয়। সাম্প্রদায়িক দাঙ্গা এবং হিন্দু-মুসলমান
সম্পর্কের মারাত্মক অবনতি ঘটলে ব্রিটিশ সরকার ভারতীদের কাছে ক্ষমতা হস্তান্তরের কথা ঘোষণা করেন ।

ব্রিটিশ প্রধানমন্ত্রী আযাটলি ১৯৪৭ সালের ফেব্রুয়ারি মাসে ঘোষণা করেন যে, ১৯৪৮ সালের জুন মাসের
পূর্বে ভারতীয়দের কাছে ক্ষমতা হস্তান্তর করা হবে । ক্ষমতা হস্তান্তরের দায়িত্ব পালনের জন্য লর্ভ
মাউন্টব্যাটেনকে ভারতের বড়লাট হিসেবে পাঠানো হয় ।

লর্ড মাউন্টব্যাটেন কগ্গ্রস ও মুসলিম লীগ নেতাদের সঙ্গে আলাপ-আলোচনার মাধ্যমে ভারত বিভক্তির
সিদ্ধান্ত গ্রহণ করেন । সাম্প্রদায়িক দাঙ্গা-হাঙ্গামা থেকে দেশ রক্ষার জন্য শেষ পর্যন্ত নেতৃবৃন্দ দেশ বিভাগে
সম্মত হতে বাধ্য হন। ৩রা জুন মাউন্টব্যাটন ভারত বিভাগের পরিকল্পনা ঘোষণা করেন । তিনি এও ঘোষণা
করেন যে, ১৯৪৮ সালের পূর্বেই ভারতীয়দের হাতে ক্ষমতা অর্পণ করা হবে৷ অপরদিকে পাকিস্তান দাৰি
মেনে নেয়ায় মুসলিম লীগ সন্তোষ প্রকাশ করে ।

১৯৪৭ সালের ১৫ই জুলাই লন্ডনে কমন্স সভার এক ঘোষণায় ভারত-পাকিস্তান নামে দুইটি স্বাধীন ডোমিনিয়ন
প্রতিষ্ঠার কথা বলা হয় । দুই দেশের সীমানা নির্ধারণের জন্য স্যার র্যাডক্লিফের নেতৃত্বে সীমানা নির্ধারণ
কমিটি গঠন করা হয়। ৯ই আগস্ট র্যাডক্লিফ তার সীমান্ত রোয়েদাদ সমাপ্ত করে ভাইসরয়ের কাছে জমা দেন,
যা রহস্যজনক কারণে আলোর মুখ দেখেনি | ১৯৪৭ সালে ১৮ই জুলাই “ভারত স্বাধীনতা আইন' প্রণয়ন
করা হয়, যার ভিত্তিতে ব্রিটিশ শাসনের অবসান ঘটে । ১৯৪৭ সালে ১৪ই আগস্ট পাকিস্তান এবং ১৫ই আগস্ট
ভারত নামে দুইটি রাষ্ট্রের জন্ম হয় ।

 

দলীয় কাজ : “ভারত স্বাধীনতা আইন'-এর মাধ্যমে কেন দুইটি স্বাধীন রাষ্ট্রের জন্ম হয় - এর যৌক্তিকতা
উপস্থাপন কর ।