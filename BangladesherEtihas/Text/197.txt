৬৪ মধ্যযুগের বাংলার রাজনৈতিক ইতিহাস (১২০৪-১৭৫৭ খিষ্টাব্দ)

কিন্তু তিনি সফল হননি । ইলিয়াস শাহ দুর্ভেদ্য একডালা দুর্গে আশ্রয় গ্রহণ করেন। এদিকে বর্ধা এলে জয়ের
কোনো সম্ভাবনা না থাকায়, ফিরোজ শাহ সন্ধির মাধ্যমে বাংলার স্বাধীনতাকে মেনে নিয়ে ইলিয়াস শাহের সাথে
বন্ধুত্ব স্থাপন করে দিল্লি ফিরে যান ।

শাসক হিসেবে ইলিয়াস শাহ ছিলেন বিচক্ষণ ও জনপ্রিয় ৷ তার শাসনামলে রাজ্যে শাস্তি ও শৃঙ্খলা বিরাজিত
ছিল । হিন্দু ও মুসলমানের মধ্যে প্রীতির সম্পর্ক গড়ে উঠেছিল । হাজিপুর নামক একটি শহর তিনি নির্মাণ
করেছিলেন। ফিরোজাবাদের বিরাট হাম্বামখানা তিনিই নির্মাণ করেন। এ আমলে স্থাপত্য শিল্প ও সংস্কৃতি যথেষ্ট

পৃষ্ঠপোষকতা লাভ করেছিল । তিনি একজন নিষ্ঠাবান মুসলমান ছিলেন | তিনি ফকির-দরবেশদের খুব শ্রদ্ধা
করতেন।

ইলিয়াস শাহ লখনৌতির শাসক হিসেবে বঙ্গ অধিকার করলেও দুই ভূখন্রকে একত্রিত করে বৃহত্তর
বাংলার সৃষ্টি করেছিলেন । এ সময় থেকেই বাংলার সকল অঞ্চলের অধিবাসী “বাঙালি” বলে পরিচিত হয়।
ইলিয়াস শাহ 'শাহ-ই বাঙ্গালা” ও “শাহ-ই-বাঙালিয়ান উপাধি গ্রহণ করেছিলেন ।

একক কাজ : সুলতান শামসুদ্দিন ইলিয়াস শাহকে বাঙালি জাতীয়তাবাদের স্রষ্টা হিসেবে মূল্যায়ন কর ।

 

 

 

 

শামসুদ্দিন ইলিয়াস শাহের মৃত্যুর পর তার পুত্র সিকান্দার শাহ (১৩৫৮-১৩৯৩ খ্রিষ্টাব্দ) বাংলার সিংহাসনে
বসেন। পিতার মতো তিনিও দক্ষ এবং শক্তিশালী শাসক ছিলেন । দিল্লির সুলতান ফিরোজ শাহ তুঘলক
১৩৫৮ থেকে ১৩৬০ খিষ্টাব্দ পর্যস্ত পুনরায় বাংলা আক্রমণ করেন। কিন্তু এবারও ফিরোজ শাহ তুঘলককে
ব্যর্থ হতে হয়৷ পিতার মতো সিকান্দার শাহও একডালা দুর্গে আশ্রয় গ্রহণ করেন। উভয় পক্ষের মধ্যে সন্ধির
মাধ্যমে ছন্দের অবসান ঘটে । সন্ধির শর্ত অনুযায়ী জাফর খানকে সোনারগীয়ের শাসন ক্ষমতা গ্রহণের নির্দেশ
দেয়া হয়। কিন্তু জাফর খান এ পদ গ্রহণে রাজি হলেন না। ফিরোজ শাহ তুঘলকের সঙ্গে তিনিও দিল্লিতে
ফিরে গেলেন । সোনারগা এবং লখনৌতিতে আবার আগের মতোই সিকান্দার শাহের কর্তৃত্ব অক্ষুণ্ন রইল।
ইলিয়াস শাহ যে স্বাধীন সুলতানি শাসন প্রতিষ্ঠা করেছিলেন সিকান্দার শাহ সেভাবেই একে আরও শক্ত
ভিত্তির উপর দীড় করতে সক্ষম হন।

সুলতান সিকান্দার শাহের মৃত্যুর পর তীর পুত্র গিয়াসউদ্দিন “আজম শাহ' (১৩৯৩-১৪১১ িষ্টাব্দ) উপাধি
গ্রহণ করে বাংলার সিংহাসনে বসেন । ইলিয়াস শাহ ও সিকান্দার শাহ যুদ্ধবিগ্রহ ও স্বাধীনতা রক্ষায়
নিজেদের দক্ষতার পরিচয় দিয়েছেন । কিন্তু গিয়াসউদ্দিন আযম শাহের কৃতিত্ব ছিল অন্যত্র । তিনি তার
প্রজারপ্রক ব্যক্তিত্বের জন্য খ্যাতি অর্জন করেছেন । তিনি তার রাজত্বকালে আসামে বিফল অভিযান প্রেরণ
করেন । জৌনপুরের রাজা খান জাহানের সঙ্গে তিনি বন্ধুত্ব স্থাপন করেন । চীনা সম্রাট ইয়াংলো তার দরবারে
প্রতিনিধি দল প্রেরণ করেন । তিনিও শুভেচ্ছার নিদর্শন হিসেবে চীনা সম্রাটের নিকট মূল্যবান উপটৌকন
প্রেরণ করেন ৷ মোটকথা,আযম শাহ কোনো যুদ্ধে না জড়ালেও পিতা এবং পিতামহের গড়া বিশাল রাজত্বকে
অটুট রাখতে পেরেছিলেন । সুলতান গিয়াসউদ্দিন আযম শাহ একজন ন্যায়বিচারক ছিলেন । রিয়াজ-উস-
সালাতিন গ্রন্থে তার ন্যায় বিচারের এক অতি উজ্জ্বল কাহিনির বর্ণনা আছে।

সুপস্তিত হিসেবে সুলতান গিয়াসউদ্দিন আযম শাহের যথেষ্ট সুখ্যাতি ছিল। কবি-সাহিত্যিকগণকে তিনি সমাদর
ও শ্রদ্ধা করতেন । তিনি কাব্যরসিক ছিলেন এবং নিজেও ফার্সি ভাষায় কবিতা রচনা করতেন । পারস্যের
প্রখ্যাত কবি হাফিজের সঙ্গে তার পত্রালাপ হতো ।

২০১৮