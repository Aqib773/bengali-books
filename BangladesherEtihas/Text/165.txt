প্রসঙ্গ-কথা

ভাষা আন্দোলন ও মুক্তিযুদ্ধের চেতনায় দেশ গড়ার জন্য শিক্ষার্থীর অন্তর্নিহিত মেধা ও সম্ভাবনার পরিপূর্ণ
বিকাশে সাহায্য করার মাধ্যমে উচ্চতর শিক্ষার যোগ্য করে তোলা মাধ্যমিক শিক্ষার অন্যতম লক্ষ্য । শিক্ষার্থীকে
দেশের অর্থনৈতিক, সামাজিক, সাংস্কৃতিক ও পরিবেশগত পটভূমির প্রেক্ষিতে দক্ষ ও যোগ্য নাগরিক করে
তোলাও মাধ্যমিক শিক্ষার অন্যতম বিবেচ্য বিষয় ।

জাতীয় শিক্ষানীতি-২০১০ এর লক্ষ্য ও উদ্দেশ্যকে সামনে রেখে পরিমার্জিত শিক্ষাক্রমের আলোকে প্রণীত
হয়েছে মাধ্যমিক স্তরের সকল পাঠ্যপুস্তক । পাঠ্যপুস্তকগুলোর বিষয় নির্বাচন ও উপস্থাপনের ক্ষেত্রে শিক্ষার্থীর
নৈতিক ও মানবিক মূল্যবোধ থেকে শুরু করে ইতিহাস ও এতিহ্য চেতনা, মহান মুক্তিযুদ্ধের চেতনা,
শিল্প-সাহিত্য-সংস্কৃতিবোধ, দেশপ্রেমবোধ, প্রকৃতি-চেতনা এবং ধর্ম-বর্ণ-গোত্র ও নারী-পুরুষ নির্বিশেষে সবার
প্রতি সমমর্যাদাবোধ জাগ্রত করার চেষ্টা করা হয়েছে।

রূপকল্প-২০২১ বর্তমান সরকারের অন্যতম অঙ্গীকার । এই অঙ্গীকারকে সামনে রেখে গণপ্রজাতন্ত্রী বাংলাদেশ
সরকারের মাননীয় প্রধানমন্ত্রী শেখ হাসিনা দেশকে নিরক্ষরমুক্ত করার প্রত্যয় ঘোষণা করে ২০০৯ সালে
প্রত্যেক শিক্ষার্থীর হাতে বিনামূল্যে পাঠ্যপুস্তক তুলে দেওয়ার নির্দেশনা প্রদান করেন। তারই নির্দেশনা
মোতাবেক ২০১০ সাল থেকে জাতীয় শিক্ষাক্রম ও পাঠ্যপৃস্তক বোর্ড বিনামূল্যে পাঠ্যপুস্তক বিতরণ শুরু
করেছে।

মাধ্যমিক স্তরে নেবম-দশম শ্রেণি) মানবিক শাখায় বাংলাদেশের ইতিহাস ও বিশ্বসভ্যতা একটি নৈর্বাচনিক
বিষয় । স্বাধীন দেশের প্রত্যেক নাগরিকের তার দেশ-জাতির ইতিহাস জানা জরুরি ৷ ইতিহাসে আর্থ-সামাজিক,
রাজনৈতিক, ভৌগোলিক ও সাংস্কৃতিক বিবর্তন ধারাবাহিকভাবে প্রতিফলিত হয় । তাই, ইতিহাসচর্চার মাধ্যমেই
একজন নাগরিক তার নিজ দেশের ইতিহাস, জাতিসত্তা, সংস্কৃতি, এতিহ্য ও বিশ্বসভ্যতা সম্পর্কে জ্ঞান লাভ
করতে সক্ষম হবে । পরিমার্জিত শিক্ষাক্রমের আলোকে বাংলাদেশের ইতিহাস ও বিশ্বসভ্যতা পাঠ্যপুস্তকটিতে
মানবিক বোধসম্পন্ন অসাম্প্রদায়িক ও মুক্তিযুদ্ধের চেতনাসমৃদ্ধ নাগরিক গড়ে তোলার বিষয়টি বিশেষ বিবেচনায়
নেওয়া হয়েছে। বিষয়টি শিক্ষার্থীদের কাছে সহজপাঠ্য, আকষণীয় ও সহজবোধ্য করার জন্য ২০১৭ সালে
পাঠ্যপুস্তকটিতে পরিমার্জন, সংযোজন ও পরিবর্ধন করা হয়েছে।

বানানের ক্ষেত্রে অনুসৃত হয়েছে বাংলা একাডেমি কর্তৃক প্রণীত বানানরীতি। পাঠ্যপুস্তকটি রচনা, সম্পাদনা,
চিত্রাঙ্কন, নমুনা প্রশ্নীদি প্রণয়ন ও প্রকাশনার কাজে যারা আন্তরিকভাবে মেধা ও শ্রম দিয়েছেন, তাদের ধন্যবাদ
জ্ঞাপন করছি।

প্রফেসর নারায়ণ চন্দ্র সাহা
চেয়ারম্যান
জাতীয় শিক্ষাক্রম ও পাঠ্যপুস্তক বোর্ড, বাংলাদেশ