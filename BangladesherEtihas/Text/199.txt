মধ্যযুগের বাংলার রাজনৈতিক ইতিহাস (১২০৪-১৭৫৭ খিষ্টাব্দ) ৬৫

মুসলমান শিক্ষা ও সংস্কৃতির বিকাশ এবং বাংলা সাহিত্যের পৃষ্ঠপোষকতার জন্য গিয়াসউদ্দিন আযম শাহ বঙ্গের
ইতিহাসে এক বিশিষ্ট স্থান অধিকার করে আছেন । তীর রাজত্বকালেই প্রথম বাঙালি মুসলমান কবি
শাহ্‌ মুহম্মদ সগীর “ইউছুফ-জুলেখা" কাব্য রচনা করেন । আযম শাহের রাজত্বকালেই বিখ্যাত সুফি সাধক
নূর কুতুব-উল-আলম পাতুয়ায় আস্তানা গড়ে তোলেন। ফলে পারুয়া ইসলাম শিক্ষা ও সংস্কৃতির কেন্দ্র হিসেবে
সুখ্যাতি অর্জন করেছিল । সুলতান মক্কা ও মদিনাতেও মসজিদ ও মাদ্রাসা নির্মাণের জন্য অর্থ ব্যয় করতেন।
কোনো কোনো ক্ষেত্রে ত্রুটি-বিচ্যুতি ও ব্যর্থতা সত্ত্বেও গিয়াসউদ্দিন আযম শাহ ছিলেন বঙ্গের শ্রেষ্ঠ সুলতানদের
অন্যতম এবং ইলিয়াস শাহি বংশের শেষ সুলতান । তাঁর মৃত্যুর পর থেকেই এ বংশের পতন শুরু হয়।

রাজা গণেশ ও হাবসি শাসন

সাধারণভাবে বলা হয়ে থাকে, বাংলার ইতিহাসের দুইশ' বছর (১৩৩৮-১৫৩৮ খিষ্টাব্দ) মুসলমান সুলতানদের
স্বাধীন রাজত্বের যুগ। তথাপি এই দুইশ” বছরের মাঝামাঝি অল্প সময়ের জন্য কিছুটা বিরতি ছিল। গিয়াসউদ্দিন
আজম শাহের মৃত্যুর পর তাঁর পুত্র সাইফুদ্দিন হামজা শাহ সিংহাসনে বসেন । কিন্তু এ সময় অভিজাতদের মধ্যে
ক্ষমতা দখল নিয়ে ষড়যন্ত্র চলতে থাকে । তিনি এক বছর শাসন করার পর ১৪১২ খ্রিষ্টাব্দে তার ক্রীতদাস শিহাব
উদ্দিনের হাতে নিহত হন। শিহাব উদ্দিন সুলতান হয়ে নিজের নাম নেন “শিহাব উদ্দিন বায়াজিদ শাহ'। কিন্তু
দুই বছরের মাথায় ১৪১৪-১৫ খিষ্টাব্দে তিনিও ষড়যন্ত্রকারীদের হাতে নিহত হন | এ সুযোগে হিন্দু অভিজাত
রাজা গণেশ বাংলার ক্ষমতা দখল করেন ।

বাংলার সুলতানরা অনেক উচ্চপদেই হিন্দুদের নিয়োগ করতেন । আজম শাহের একজন উচ্চপদস্থ অমাত্য
ছিলেন রাজা গণেশ । জানা যায় গণেশ প্রথমে দিনাজপুরের ভাতুলিয়া অঞ্চলের একজন রাজা ছিলেন ।
তিনি সুলতানের দরবারে চাকরি নেন । চাকরি নিয়েই তিনি গোপনে শক্তি সঞ্চয় করতে থাকেন । তার ইচ্ছে
ছিল মুসলমানদের হটিয়ে পুনরায় হিন্দুশক্তির ক্ষমতা প্রতিষ্ঠা করা । এ লক্ষ্যেই তিনি ইলিয়াস শাহি বংশ
উচ্ছেদ করে নিজে ক্ষমতায় বসেন। গণেশ অনেক সুফি সাধককে হত্যা করেন। মুসলমানদের রক্ষা করার
জন্য দরবেশদের নেতা নূর কুতুব-উল-আলম জৌনপুরের সুলতান ইব্রাহিম শর্কির নিকট আবেদন জানান ।
ইব্রাহিম শর্কি সসৈন্যে বাংলায় উপস্থিত হলে গণেশ ভয় পেয়ে যান। অবশেষে, তিনি আপোস করেন দরবেশ
নূর কৃতুব-উল-আলমের সাথে । শর্ত অনুযায়ী গণেশ তীর ছেলে যদুকে ইসলাম ধর্মে দীক্ষিত করেন এবং
ছেলের হাতে বাংলার সিংহাসন ছেড়ে দেন৷ মুসলমান হওয়ার পর যদুর নাম হয় জালালউদ্দিন মাহমুদ ।
সুলতান ইব্রাহিম শর্কি জালালউদ্দিনকে সিংহাসনে বসিয়ে ফিরে যান নিজ দেশ জৌনপুরে ।

গণেশ দুইবার সিংহাসনে বসেছিলেন। প্রথমবার কয়েক মাস মাত্র ক্ষমতায় ছিলেন। ১৪১৫ খ্রিষ্টাব্দের মাঝামাঝি
ইব্রাহিম শর্কি জালালউদ্দিন মাহমুদ শাহকে সিংহাসনে বসান | ইব্রাহিম শর্কি ফিরে গেলে নিজেকে নিরাপদ
মনে করেন গণেশ । তখন জালালউদ্দিনকে সিংহাসন থেকে সরিয়ে দিয়ে পুনরায় নিজে ক্ষমতা গ্রহণ করেন।
অনেক আচার-অনুষ্ঠান করিয়ে ছেলেকে আবার হিন্দুধর্ম ফিরিয়ে আনেন । গণেশ ১৪১৮ খ্রিষ্টাব্দে মৃত্যুবরণ
করেন । রাজা গণেশের মৃত্যুর পর হিন্দু আমাত্যগণ গণেশের পুত্র মহেন্দ্রদেবকে বঙ্গে সিংহাসনে বসান। কিন্তু
অতি অল্পকালের মধ্যেই মহেন্দ্রদেবকে অপসারিত করে জালালউদ্দিন দ্বিতীয়বার বঙ্গের সিংহাসনে আরোহণ
করেন । এ পর্যায়ে তিনি একটানা ১৪৩১ খ্রিষ্টাব্দ পর্যস্ত ক্ষমতায় ছিলেন । এ সুযোগ্য শাসকের সময় বাংলার
রাজ্যসীমা অনেক বৃদ্ধি পায় । প্রায় সমগ্র বাংলা এবং আরাকান ব্যতীত ত্রিপুরা ও দক্ষিণ বিহারেরও কিছু অংশ
সাময়িকভাবে তার রাজ্যের অন্তর্ভূক্ত হয়। রাজ্যের বিভিন্ন টাকশাল থেকে তার নামে মুদ্রা প্রকাশিত

ফর্মা-৯, বাংলাদেশের ইতিহাস ও বিশ্বসভ্যতা-৯ম-১০ম