২০১৮

ইংরেজ শাসন আমলে বাংলার স্বাধিকার আন্দোলন ১৪৩

প্রথম দিকে মুসলিম লীগের গৌড়াপন্থী রক্ষণশীল নেতারা বৃহত্তর স্বাধীন বাংলা রাষ্ট্রের পক্ষে ছিলেন । প্রাথমিক
পর্যায়ে মহাত্মা গান্ধী ও মোহাম্মদ আলী জিন্নাহরও এই প্রস্তাবের প্রতি মৌন সমর্থন ছিল৷ কিন্তু প্রস্তাবটি
প্রকাশের সঙ্গে সঙ্গে কগ্গ্রস ও মুসলিম লীগের প্রথম সারির নেতাদের তীব্র বিরোধিতার কারণে বিষয়টি
জটিল হয়ে যায় | ফলে উভয় নেতা অখণ্ড বাংলা রাষ্ট্র প্রতিষ্ঠার বিষয়ে মত বদলে ফেলেন । মুসলিম লীগের
রক্ষণশীল নেতারা প্রথম দিকে এর সমর্থক হলেও পরে তারা অখণ্ড বাংলাকে পাকিস্তানের অংশ করার দাবি
জানাতে থাকেন । বিশেষ করে খাজা নাজিমুদ্দীন, আকরম খাঁ প্রমুখ | আকরম খা ১৬ই মে দিল্সিতে জিন্নাহর
সঙ্গে এক বৈঠকের পর সাংবাদিকদের জানান যে, অখণ্ড বাংলা মুসলিম লীগ সমর্থন করে না। ফলে বসু-
সোহরাওয়ার্দী প্রস্তাব মুসলিম লীগের সমর্থন হারায় ।

বৃহত্তর স্বাধীন বাংলা রাষ্ট্র গঠনের প্রস্তাব অর্থাৎ বসু-সোহরাওয়ার্ী প্রস্তাব প্রথম থেকেই কংগেসের উচু পর্যায়ের
নেতাদের তীব্র বিরোধিতার মুখোমুখি হয় । কত্গ্রস নেতা জওহরলাল নেহরু ও সরদার বল্লুভ ভাই প্যাটেলসহ
বহু নেতা এর বিরোধী ছিলেন । তারা কোনোমতেই স্বাধীন ভারতবর্ষে কোলকাতাকে হাতছাড়া করার পক্ষপাতী
ছিলেন না। তাছাড়া পেট্রোল ও অন্যান্য খনিজ সম্পদে সমৃদ্ধ আসামও তীদের প্রয়োজন ছিল। অপরদিকে
কংগ্রেস মুসলমান সংখ্যাগরিষ্ঠ অখণ্ড বাংলায় হিন্দু সম্প্রদায়ের নিরাপত্তা নিয়েও শঙ্কিত ছিলেন। হিন্দু মহাসভার
শ্যামাপ্রসাদ যুক্ত বাংলার চরম বিরোধী ছিলেন । ফলে যুক্ত বাংলা প্রস্তাব কংগ্রেসের সমর্থন হারায় ।

তাছাড়া পত্রপত্রিকা যুক্ত বাংলার বিরুদ্ধে ক্রমাগত প্রচারণা চালাতে থাকে । পশ্চিম বাংলাকেন্দ্রিক বাঙালি
অবাঙালি, ব্যবসায়ী, বণিক, পুঁজিপতিশ্রেণি এর বিরুদ্ধে দৃঢ় অবস্থান গ্রহণ করে | এমনকি ঢাকার হিন্দু সম্প্রদায়ের
বুদ্ধিজীবী শ্রেণিও যুক্ত বাংলার বিপক্ষে সোচ্চার ছিলেন । এ রকম পরিস্থিতিতে কংঘেসের কেন্দ্রীয় নেতৃত্ব
স্বাধীন বাংলা পরিকল্পনা প্রত্যাখ্যান করে । অবস্থার পরিপ্রেক্ষিতে কংগ্রেসের কার্যকরী কমিটিও সংখ্যাগরিষ্ঠ
ভোটে বাংলা ভাগের পক্ষে প্রস্তাব গ্রহণ করে । অপরদিকে জুন মাসের ৩ তারিখে লর্ড মাউন্টব্যাটেন ভারত
বিভক্তির ঘোষণায় বাংলা ও পাঞ্জাব ভাগের পরিকল্পনা করেন । জুন মাসের ২০ তারিখে বিধান সভার সংখ্যাগরিষ্ঠ
সদস্য বাংলা ভাগের পক্ষে রায় দিলে বাংলা বিভাগ অনিবার্য হয়ে পড়ে । ১৯৪৭ সালের ভারত স্বাধীনতা
আইনে পাজ্জাব ও বাংলা ভাগের কথা বলা হয় । ১৯৪৭-এর আইন অনুসারে ভারত ভাগ হয়। ১৪ই
আগস্ট জন্ম হয় পাকিস্তান নামে এক কৃত্রিম মুসলিম রাষ্ট্রের। আর ১৫ই আগস্ট জন্না হয় আরেকটি রাষ্ট্রের,
যার নাম হয় ভারত | পূর্ব বাংলা পাকিস্তানের অংশে পরিণত হয়- পরবর্তীকালে যা পূর্ব পাকিস্তান নামে পরিচিতি
লাভ করে । অপরদিকে, পশ্চিম বাংলা যুক্ত হয় ভারতের সঙ্গে । এভাবেই প্রস্তাবিত অখওড স্বাধীন বাংলা রাষ্ট্র
গঠনের স্বপ্ন ব্যর্থ হয়ে যায় ।

 

একক কাজ : যুক্ত বাংলার বিরোধীদের বিরোধিতার কারণ অনুসন্ধান কর |