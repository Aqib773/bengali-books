ইংরেজ শাসন আমলে বাংলার স্বাধিকার আন্দোলন ১৪৫

ও ফরওয়ার্ড ব্লকের প্রতিষ্ঠাতা সুভাষ চন্দ্র বসু কথ্গ্রসে আপোসকামী রাজনীতির বিপক্ষে ছিলেন । প্রথম থেকেই
স্বাধীনতা অর্জনের পদ্ধতির প্রশ্নে গান্ধীজির সঙ্গে তার মতানৈক্য ছিল । কিশোর বয়স থেকে বিপ্লবী মনোভাবাপন্ন
সুভাষ বসু ছিলেন গান্ধীর অহিংস নীতির বিরোধী । ১৯৩৭ সালে গান্ধীর অনুমোদনে কংগ্রেসের সভাপতি
হলেও গান্ধীই আবার দ্বিতীয় দফায় তাকে সভাপতি পদে মনোনয়ন দেননি | তিনি সুভাষ বসুকে এ পদে
নির্বাচন করতে নিষেধ করেন । সুভাষ বসু এই নিষেধাজ্ঞা অগ্রাহ্য করেন এবং গান্ধীর মনোনীত প্রার্থীকে হারিয়ে
আবার সভাপতি নির্বাচিত হন । গান্ধীর প্রতি এই ধরনের চ্যালেঞ্জে জয়ী সুভাষ বসু পরবর্তী সময়ে কংগ্রেসের
রাজনীতিতে গান্ধীর সহযোগিতা পেতে ব্যর্থ হন । হতাশ হয়ে সুভাষ বসু কগগ্রস ছেড়ে ফরওয়ার্ড ব্লক দল
গঠন করেন । তার রাজনীতি আপোসহীন পথে অগ্রসর হতে থাকে । সুভাষ বসুর রাজনৈতিক কর্মকাণ্ডে
ভীত ইংরেজ সরকার বারবার তাকে কারারুদ্ধ করে । শেষ পর্যন্ত কারামুক্তি লাভ করে ১৯৪১ সালে সবার
অলক্ষ্যে সুভাষ বসু দেশ ত্যাগ করেন । তখন দ্বিতীয় বিশ্বযুদ্ধ চলছে । তিনি প্রথম ইংরেজদের শত্রু ভূমি জার্মানিতে
গমন করেন । সেখানে ভারতের স্বাধীনতার জন্য জার্মান সরকারের সঙ্গে যোগাযোগ এবং সেনাবাহিনী
গঠনের চেষ্টা করেন । তিনিই প্রথম ভারতীয় রাজনীতিবিদ, যিনি বিদেশি শক্তির সাহায্য নিয়ে লড়াই করে
মাতৃভূমি স্বাধীন করতে চেয়েছিলেন । পরিস্থিতি অনুকূলে না থাকায় ভুবোজাহাজে করে এক দুঃসাহসিক
অভিযানের মাধ্যমে আটলান্টিক ও ভারত মহাসাগর পাড়ি দিয়ে তিনি জাপানে আসেন | সেখানে অবস্থানরত
বিপ্রবী রাসবিহারী বসুর সহযোগিতায় জাপানে বন্দী ভারতীয় সেনাদের নিয়ে গঠিত হয় আজাদ হিন্দ
ফৌজ। ১৯৪৩ সালে তিনি এই বাহিনীর নেতৃত্ব গ্রহণ করেন এবং এ বছরই ভারতীয় ভূখখ্রের আন্দামান
দ্বীপে গঠন করেন আজাদ হিন্দ সরকার বা স্বাধীন ভারত সরকার । ১৯৪৫ সাল পর্যন্ত এই সরকারের সেনাবাহিনী
বিভিন্ন রণাঙ্গনে ইংরেজদের বিরুদ্ধে বীরত্বের সঙ্গে লড়াই করে । আজাদ হিন্দ ফৌজ এবং সুভাষ বসু তখন
ছিলেন ইংরেজদের কাছে আতঙ্ক । সুভাষ বসু কর্তৃক সশস্ত্র সংগ্রাম ভারতে ইংরেজ সরকারের ভিত কীপিয়ে
দেয় । এই দুঃসাহসী বাঙালির নেতৃত্বে আজাদ হিন্দ ফৌজ ১৯৪৪ সালে বার্মা হয়ে ভারত ভূমিতে পদার্পণ
করে | কোহিমা-ইন্ষলের রণাজনে বীরত্ব ও সাফল্যের সঙ্গে লড়াই করে আজাদ হিন্দ ফৌজ এসব অঞ্চল
দখল করে নেয়। দুর্ভাগ্যক্রমে এই রণাঙ্গনে জাপানি বাহিনী ইংরেজ বাহিনীর তীব্র আক্রমণ মোকাবেলা
করতে ব্যর্থ হয়ে পিছু হটলে আজাদ হিন্দ ফৌজকেও পিছু হটতে হয়। ১৯৪৫ সালে জাপানের রেঙ্গুন
ত্যাগের কারণে আজাদ হিন্দ ফৌজের অগ্রযাত্রা ব্যাহত হয় । ব্যর্থ হয় এক দুঃসাহসী বাঙালি দেশপ্রেমীর
লড়াই করে মাতৃভূমির স্বাধীনতা উদ্ধারের প্রচেষ্টা । নেতাজি সুভাষ চন্দ্র বসু সফল হলে ভিন্নভাবে লিখতে হতো
ভারতের স্বাধীনতা সংগ্রামের ইতিহাস । তখনই রচিত হতো বাঙালির দেশপ্রেম আর বীরত্বের আরেক
গৌরবের ইতিহাস ।

সুভাষ বসু প্রতিষ্ঠিত আজাদ হিন্দ সরকার ছিল অসাম্প্রদায়িক ৷ এই সরকার ও সেনাবাহিনীতে অনেক যোগ্য
মুসলমান অফিসার ও সেনাসদস্য ছিলেন | তার অত্যন্ত বিশ্বস্ত সেনাপ্রধান শাহনাওয়াজ ছিলেন মুসলমান ।
এই অসাম্প্রদায়িক চেতনাসমৃদ্ধ প্রগতিশীল বাঙালি নেতা নেতাজি সুভাষ বসু দ্বিতীয় বিশ্বযুদ্ধের পর নিরুদ্দেশ
হয়ে যান। তার অন্তর্ধান সম্পর্কে নানা কাহিনি প্রচলিত থাকলেও প্রকৃত সত্য এখনও গবেষণার বিষয় । ব্যর্থ
হলেও নেতাজির অভিযান ভারতীয় স্বাধীনতাকামী জনগণের মধ্যে আত্মবিশ্বাস ও সাহসের সঞ্চার করেছিল।
তেমনি তাদের বিদেশি শাসনের বিরুদ্ধে বিদ্রোহে প্রেরণা জুগিয়েছিলেন।

দ্ীকাছ সন ামীনেরানয সৈতলিরে ধন রনি ভেবে তে রারাধিনগাবে জরিনা
কর।

ফর্মা-১৯, বাংলাদেশের ইতিহাস ও বিশ্বসভ্যতা, ৯ম-১০ শ্রেণি