২০৪ বাংলাদেশের ইতিহাস ও বিশ্বসভ্যতা

৩. মৌলিক অধিকার : নাগরিকের ব্যক্তিত্ব বিকাশের জন্য কিছু অধিকারের নিশ্যয়তা থাকা জবুরি । যেন
ব্যক্তিস্বাধীনতায় কেউ হস্তক্ষেপ করতে না পারে । তাই সংবিধানে মৌলিক অধিকারসমূহকে অলজ্বনীয় ও
পবিত্র বলে ঘোষণা করা হয়েছে।

৪. এককেন্দ্রিক সরকার: এই সংবিধান অনুযায়ী বাংলাদেশে এককেন্দ্রিক শাসনব্যবস্থা প্রবর্তন করা হয়।
বাংলাদেশে কোনো প্রদেশ বা অঙ্গরাজ্য নেই । কেন্দ্রীয় সরকারের অধীনে সারা দেশের প্রশাসন পরিচালিত হয় ।

&. মন্ত্রিপরিষদ শাসিত সরকার : সংবিধানে মন্ত্রিপরিষদ শাসিত সরকারব্যবস্থা গ্রহণ করা হয়। এই
ব্যবস্থায় মন্ত্রিপরিষদকে সংসদের নিকট দায়ী থাকতে হয় । রাষ্ট্রপতি শাসনতান্ত্রিক প্রধান | তবে রাষ্ট্রের
সকল নির্বাহী ক্ষমতা প্রধানমন্ত্রী ও মন্ত্রিসভার ওপর ন্যস্ত থাকে ।

৬. এক কক্ষবিশিষ্ট আইন পরিষদ : সংবিধানে এক কক্ষবিশিষ্ট আইন পরিষদের ব্যবস্থা করা হয় । সরাসরি
নির্বাচনের মাধ্যমে ৩০০ জন সদস্য ও সংরক্ষিত মহিলা আসনে ১৫ জন সদস্য নিয়ে আইন পরিষদ
গঠিত হবে ৷ আইন পরিষদ জাতীয় সংসদ বলে অভিহিত হবে ।

৭. দুষ্পরিবর্তনীয় : এই সংবিধান সংশৌধন সাধারণ আইন প্রণয়ন পদ্ধতির মতো সহজ নয়। সংবিধান
সংশোধনের ক্ষেত্রে জাতীয় সংসদের মোট সদস্য সংখ্যার দুই-তৃতীয়াংশ সদস্যের ভোট প্রয়োজন হবে ।
সংবিধান সংশোধনী বিল রাষ্ট্রপতির সম্মতির জন্য পেশ করা হবে । ৭ দিনের মধ্যে রাষ্ট্রপতি বিলে সম্মতি
দেবেন । ৭ দিন অতিক্রান্ত হলে সম্মতি দিয়েছেন বলে ধরে নেয়া হবে ।

৮. স্বাধীন বিচার বিভাগ : সংবিধানে একটি স্বাধীন নিরপেক্ষ বিচার বিভাগ প্রতিষ্ঠার উল্লেখ আছে । নির্বাহী
বিভাগ থেকে বিচার বিভাগকে পৃথকের মাধ্যমে বিচার বিভাগের স্বাধীনতা নিশ্চিত করবে রাষ্ট্র ৷ সংবিধানের
বিধান অনুযায়ী প্রধান বিচারপতি এবং অন্যান্য বিচারপতি স্বাধীনভাবে বিচারকাজ পরিচালনা করবেন ।

৯. সাম্প্রদায়িক রাজনীতি নিষিদ্ধ : সংবিধানের মূলনীতির সঙ্গে মিল রেখে ধর্মভিত্তিক রাজনীতি নিষিদ্ধ করা
হয় । ধর্মের নামে কেউ যেন বিভেদ তৈরি করতে না পারে সে বিষয়ে সংবিধানে নির্দেশনা প্রদান করা হয়েছে

বঙ্গবন্ধু সরকারের জন্য সবচেয়ে গুরুত্বপূর্ণ সাফল্য হলো ন্বল্পতম সময়ের মধ্যে বাংলাদেশের জন্য একটি সংবিধান
প্রণয়ন করা । বিশ্বের অন্যান্য দেশের তুলনায় উন্নতমানের এবং সুলিখিত দলিল এই সংবিধান । সদ্য স্বাধীন
দেশের জনগণের আশা-আকাঙ্কার প্রতিফলন ঘটেছে সংবিধানের বিধানাবলির মধ্যে । নবীন রাষ্ট্রের
পথচলার ক্ষেত্রে মূলনীতিসমূহ আলোকবর্তিকা হিসেবে কাজ করেছে ।

দলীয় কাজ: ১৯৭২ সালের সংবিধানের প্রধান বৈশিষ্ট্যগুলো আলোচনা করে এ সংবিধান সম্পর্কে
তোমাদের মতামত পোস্টারে লিখে উপস্থাপন কর ।

বৈদেশিক সম্পর্ক

তৃতীয় বিশ্বের সদ্য স্বাধীন একটি রাষ্ট্র হিসেবে বাংলাদেশের অস্তিত্ব ও উন্নয়ন নিশ্চিত করতে পররাষ্ট্রনীতির
ভূমিকা ছিল অত্যন্ত গুরুত্পূর্ণ । বঙ্গবন্ধু ১৯৭২ সালের ১০ই জানুয়ারি দেশে ফিরে আসার পূর্বে ভুটান ও ভারত
ছাড়া আর কোনো রাষ্ট্রের স্বীকৃতি পায়নি বাংলাদেশ । পাকিস্তান ও তার মিত্রদের বাংলাদেশ-বিরোধী প্রচারণায়
বিশ্বের অনেক রাষ্ট্র তখনও বিভ্রান্ত । অন্যদিকে যুদ্ধবিধ্বস্ত দেশ পুনর্গঠনে আন্তর্জাতিক সম্প্রদায়ের সাহায্য-
সহযোগিতা লাভ জরুরি হয়ে পড়ে । বঙ্গবন্ধু তীর দীর্ঘ রাজনৈতিক অভিজ্ঞতা ও মেধা দিয়ে উপলব্ধি করেছেন যে,
বাংলাদেশের পররাক্ত্রনীতিতে দুইটি বিষয়কে গুরুত্ব দিতে হবে।

 

 

 

 

২০১৮