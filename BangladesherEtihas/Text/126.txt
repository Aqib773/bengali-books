২০৬ বাংলাদেশের ইতিহাস ও বিশ্বসভ্যতা

কিন্তু বাংলাদেশের চাহিদা ছিল আরও অনেক বেশি । ভারতের সাধ্যের মধ্যে এই চাহিদা পূরণ সম্ভব ছিল না।
অধিক অর্থনৈতিক সাহায্যের জন্য সরকারকে সোভিয়েত ইউনিয়নসহ পূর্ব ইউরোপের দেশগুলোর ওপর নির্ভর
করতে হয়েছে । পরবর্তী সময়ে বাংলাদেশকে অর্থনৈতিক সাহায্যের জন্য পুঁজিবাদী ও যুসলিম দেশগুলোর ওপর
অধিক নির্ভর করতে হয়েছে। মুক্তিযুদ্ধের বিরোধিতা করায় বঙ্গবন্ধু সরকার প্রথম দিকে মার্কিন সাহায্য
গ্রহণে অস্বীকৃতি জানায় । বঙ্গবন্ধু সরকার দেশের স্বার্থে পুঁজিবাদী ও মুসলিম বিশ্বের দেশগুলোর সঙ্গে সুসম্পর্ক
স্থাপনে কার্যকর উদ্যোগ গ্রহণ করেছিল । তারপরও বঙ্গবন্ধুর শীসনামলে বাংলাদেশ বিশ্বের ১৩০টি রাষ্ট্রের
স্বীকৃতি অর্জন করে । এ ছাড়া জাতিসংঘ, কমনওয়েলথ ও ইসলামি সম্মেলন সংস্থার সদস্যপদসহ ১৪টি
আন্তর্জাতিক সংগঠনের সদস্যপদ লাভ করে ।

বাংলাদেশের প্রথম সাধারণ নির্বাচন, ১৯৭৩

স্বাধীন বাংলাদেশে প্রথম সাধারণ নির্বাচন অনুষ্ঠিত হয় ১৯৭৩ সালের ৭ই মার্চ । বাংলাদেশের সংবিধান কার্যকর
হওয়ার পর গণপরিষদ ভেঙে দেয়া হয় । স্বাধীনতা লাভের স্বল্প সময়ের মধ্যে বঙ্গবন্ধুর সরকার সাধারণ নির্বাচনের
সিদ্ধান্ত গ্রহণ করে গণতন্ত্রের পথে গুরুতৃপূর্ণ অবদান রাখে | নির্বাচনে আওয়ামী লীগ নিরক্কূশ বিজয় অর্জন করে |
জাতীয় সংসদের সংরক্ষিত মহিলা আসনসহ ৩১৫টি আসনের মধ্যে আওয়ামী লীগ ৩০৬, জাতীয় সমাজতান্ত্রিক
দল (জাসদ) ২টি, বাংলাদেশ জাতীয় লীগ ১টি এবং স্বতন্ত্র সদস্যরা ৬টি আসনে জয়লাভ করেন । বঙ্গবন্ধুর
ব্যাপক জনপ্রিয়তা এবং মুক্তিযুদ্ধে নেতৃত্ব্দানকারী দল আওয়ামী লীগের জনপ্রিয়তায় নির্বাচনী ফলাফল
স্বাভাবিক বলেই জনগণ গ্রহণ করে । বঙ্গবন্ধুর নেতৃত্বে ১৯৭৩ সালের ১৬ই মার্চ নতুন মন্ত্রিসভা গঠিত হয় ।

রাষ্ট্রপতি শাসিত সরকার পদ্ধতির প্রবর্তন

১৯৭৫ সালের ২৫শে জানুয়ারি দেশে রাষ্ট্রপতি শীসিত সরকার পদ্ধতির প্রবর্তন করা হয় । রাষ্ট্রপতি সকল
ক্ষমতার অধিকারী হয়ে পড়েন । এই ব্যবস্থায় মন্ত্রিপরিষদ ও জাতীয় সংসদের কোনো ক্ষমতা ছিল না।
সংবিধানের চতুর্থ সংশোধনীর মাধ্যমে সরকার পদ্ধতিতে পরিবর্তন আনা হয়। এই সংশোধনী অনুযায়ী রাষ্ট্রপতি
জনগণের প্রত্যক্ষ ভোটে ৫ বছরের জন্য নির্বাচিত হবেন । তিনি ইচ্ছানুযায়ী উপরাষ্ট্রপতি, প্রধানমন্ত্রী, মন্ত্রী এবং
অন্যান্য সরকারি বিভাগের কর্মকর্তা নিয়োগ ও বরখাস্ত করতে পারবেন । এছাড়া বাংলাদেশের জন্য জাতীয়ভিত্তিক
একটি রাজনৈতিক দল গঠনের কর্তৃতও রাষ্ট্রপতিকে প্রদান করা হয় । জাতীয় রাজনৈতিক দল গঠনের পর
অন্যান্য রাজনৈতিক দল বাতিল ও বেআইনি ঘোষণা করা হবে । ১৯৭৫ সালের ২৪শে ফেবুয়ারি রাষ্ট্রপতি বঙ্গবন্ধু
শেখ মুজিবুর রহমান অন্যান্য রাজনৈতিক দল ভেঙে দিয়ে “বাংলাদেশ কৃষক শ্রমিক আওয়ামী লীগ" বোকশাল)
নামে একটি জাতীয় রাজনৈতিক দল গঠন করেন । এই দলের চেয়ারম্যান হলেন বঙ্গবন্ধু এবং সাধারণ
সম্পাদক হলেন এম. মনসুর আলী ।

চতুর্থ সংশোধনীর মাধ্যমে সরকার ব্যবস্থার পরিবর্তন নানা বিতর্কের জন্ম দেয়। এই ব্যবস্থার বিপক্ষে বলা হয়।
এর ফলে জাতীয় সংসদের ক্ষমতা খর্ব হয়, রাষ্ট্রপতিকে অসীম ক্ষমতা প্রদান করা হয় এবং একক রাজনৈতিক
দল গঠন করে সম্পূর্ণ অগণতান্ত্রিক ব্যবস্থা প্রবর্তন করা হয়। বঙ্গবন্ধু নতুন সরকার পদ্ধতির সীমাবদ্ধতার
বিষয়ে সম্পূর্ণ সচেতন ছিলেন । তিনি সাময়িকভাবে এই ব্যবস্থা গ্রহণ করেছিলেন । দেশের আর্থ-সামাজিক ও
আইনশৃঙ্খলার জরুরি পরিস্থিতি মোকাবেলায় সংবিধানের চতুর্থ সংশোধনী অনিবার্য হয়ে পড়ে । আন্তর্জাতিক

২০১৮