দশম অধ্যায়
ইংরেজ শাসন আমলে বাংলার স্বাধিকার আন্দোলন

বাঙালিরা কখনই বিদেশি ইংরেজ শাসকদের মেনে নেয়নি । ফলে, পলাশি যুদ্ধের পর পরই এদেশের কৃষকরা
বিদ্রোহী হয়ে ওঠে । পরাধীনতার একশ" বছর পর স্বাধীনতা ঘোষণা করে এদেশের সৈনিকরা ও দেশীয়
রাজারা । পরবর্তী পর্যায়ে স্বাধীনতা সংগ্রামে ঝাঁপিয়ে পড়ে পাশ্চাত্য শিক্ষায় শিক্ষিত তরুণ সমাজ।
বাঙালি তরুণ সমাজ সশস্ত্র সংগ্রামের মাধ্যমে দলে দলে আত্মাহুতি দিয়ে কাপিয়ে তোলে ইংরেজ শাসনের ভিত ।
উপমহাদেশের স্বাধিকার আন্দোলনে সবচেয়ে গৌরবময় ভূমিকা ছিল বাঙালিদের | এই অধ্যায়ে ১৮৫৭ সালে
প্রথম স্বাধীনতা সংগ্রামসহ পরবর্তী আন্দোলনসমূহে বাঙালি তথা তথ্কালীন ভারতবাসীর গৌরব ও
আত্মত্যাগের ইতিহাস সংক্ষিপ্তভাবে বর্ণনা করা হয়েছে ।

এই অধ্যায় শেষে আমরা-
০ ইংরেজ শাসন আমলে বাংলার স্বাধিকার ও রাজনৈতিক আন্দোলন এবং এর ফলাফল মূল্যায়ন
করতে পারব;
বিভিন্ন আন্দোলন সম্পর্কে জানতে আগ্রহী হব;
৬ সামাজিক ও রাজনৈতিক অধিকার বিষয়ে পারস্পরিক মতবিনিময়ে উদ্বুদ্ধ হব ।

১৮৫৭ সালের স্বাধীনতা সংঘাম

পলাশি যুদ্ধের একশ' বছর পর ভারতের উত্তর ও পূর্বাঞ্চলে প্রধানত সিপাহিদের নেতৃত্বে যে সশস্ত্র বিদ্বোহ
সংঘটিত হয়, তাকেই ভারতের প্রথম স্বাধীনতা সংগ্রাম বলা হয় । ইস্ট ইন্ডিয়া কোম্পানি কর্তৃক দীর্ঘ সময় ধরে
রাজনৈতিক, অর্থনৈতিক শোষণ, সামাজিকভাবে হেয় করা, ধর্মীয় অনুভূতিতে আঘাত করা, সর্বোপরি
ভারতীয় সৈনিকদের প্রতি বৈষম্যমূলক আচরণ-_ এসবই এই সংগ্রামের প্রেক্ষাপট তৈরি করেছে। নিন্্ে প্রথম
স্বাধীনতা সংগামের কারণসমূহ উল্লেখ করা হলো ।

রাজনৈতিক : পলাশি যুদ্ধের পর থেকে ইস্ট ইন্ডিয়া কোম্পানির রাজ্য বিস্তার, একের পর এক দেশীয়
রাজ্যগুলো দখল, দেশীয় রাজন্যবর্গের মধ্যে ভীতি, অসন্তোষ ও তীব্র ক্ষোভের জন্ম দেয় । লর্ড ডালহৌসি
স্বত্ববিলোপ নীতি প্রয়োগ করে সাতারা, ঝীসি, নাগপুর, সম্বলপুর, ভগৎ, উদয়পুর, করাউলি ব্রিটিশ
সাগ্রাজ্যভুক্ত করেন । স্বত্ববিলোপ নীতি অনুযায়ী দত্তক পুর্র সম্পত্তির উত্তরাধিকারী হতে পারত না । তাছাড়া
অপশাসনের অজুহাতে অযোধ্যা বিটিশ সাত্রাজ্যভুক্ত করা হয় | এসব ঘটনায় দেশীয় রাজন্যবর্গ অত্যন্ত ক্ষুব্ধ হন।

অর্থনৈতিক : ইস্ট ইন্ভিয়া কোম্পানির শাসন প্রতিষ্ঠার সঙ্গে সঙ্গে শুরু হয় চরম অর্থনৈতিক শোষণ বঞ্চনা ।
কোম্পানি রাজনৈতিক ক্ষমতা দখলের আগেই এদেশের শিল্প ধবংস করেছিল । ক্ষমতা দখলের পর ভূমি রাজস্ব
নীতির নামে ধ্বংস করা হয় দরিদ্র কৃষকের অর্থনৈতিক মেরুদণ্ড। আইন প্রয়োগের ফলে অনেক বনেদি
জমিদার সামাজিক ও অর্থনৈতিকভাবে ক্ষতিগ্রস্ত হন ।

দরিদ্র কৃষকের ওপর অতিরিক্ত কর ধার্য করা হয় । জমিদার ও রাজস্ব আদায়কারীদের তীব্র শোষণের শিকার
এসব কৃষক মহাজনদের কাছে খণগ্রস্ত হয়ে সর্বস্বান্ত হয়ে পড়ে ।

একদিকে বাজার দখলের নামে স্থানীয় শিল্প ধ্বংস, অপর দিকে অতিরিক্ত অর্থ লাভের আশায় জমি
বন্দোবস্তের নামে কৃষি ধ্বংস হয় । ফলে বাংলার অর্থনৈতিক কাঠামো সম্পূর্ণরূপে ধ্বংস হয়ে যায় । এ
অবস্থার শিকার সাধারণ মানুষ কোম্পানি শাসন-শোষণের বিরুদ্ধে বিদ্বোহী হয়ে ওঠে ।