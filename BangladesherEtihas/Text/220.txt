৪ বাংলাদেশের ইতিহাস ও বিশ্বসভ্যতা

ইতিহাসের প্রকারভেদ

মানব সমাজ সভ্যতার অগ্রগতির সঙ্গে সঙ্গে নতুন নতুন বিষয়ের ইতিহাস লেখা হচ্ছে । ফলে সম্প্রসারিত
হচ্ছে ইতিহাসের পরিসর | ইতিহাস বিরামহীনভাবে অতীতের ঘটনা বর্তমান প্রজন্মের কাছে পৌঁছে দেয় ।
সেক্ষেত্রে ইতিহাসকে বিভিন্ন শাখায় বিভক্ত করা কঠিন । তাছাড়া ইতিহাসের বিষয়বস্তুতে মানুষ, মানুষের সমাজ,
সভ্যতা ও জীবনধারা পরস্পর সম্পৃক্ত এবং পরিপূরক ।

তারপরও পঠন-পাঠন, আলোচনা ও গবেষণাকর্মের সুবিধার্থে ইতিহাসকে প্রধানত দুই ভাগে ভাগ করা যায়।
যথা- ভৌগোলিক অবস্থানগত ও বিষয়বস্তগত ইতিহাস ।

১. ভৌগোলিক অবস্থানগত দিক বা ভৌগোলিক অবস্থানগত ইতিহাস : যে বিষয়টি ইতিহাসে স্থান পেয়েছে
তা কোন প্রেক্ষাপটে রচিত- স্থানীয়, জাতীয় না আন্তর্জাতিক? এভাবে ভৌগোলিক অবস্থানগত দিক থেকে

শুধু বোঝার সুবিধার্থে ইতিহাসকে আবারও তিন ভাগে ভাগ করা যায় যথা- স্থানীয় বা আঞ্চলিক ইতিহাস,
জাতীয় ইতিহাস ও আন্তর্জাতিক ইতিহাস ।

২. বিষয়বস্তুগত ইতিহাস : কোনো বিশেষ বিষয়ের ওপর ভিত্তি করে যে ইতিহাস রচিত হয়, তাকে বিষয়বস্তুগত
ইতিহাস বলা হয় । ইতিহাসের বিষয়বস্তুর পরিসর ব্যাপক । তবু সাধারণভাবে একে পাঁচ ভাগে ভাগ করা যায়,
যথা- রাজনৈতিক ইতিহাস, সামাজিক ইতিহাস, অর্থনৈতিক ইতিহাস, সাংস্কৃতিক ইতিহাস ও সাম্প্রতিক ইতিহাস ।

ইতিহাসের বিষয়বস্তু
মানবসমাজ ও সভ্যতার ধারাবাহিক পরিবর্তনের প্রমাণ ও লিখিত দলিল হলো ইতিহাস। এঁতিহাসিক

ভিকো (৬1০০) মনে করেন, মানব সমাজ ও মানবীয় প্রতিষ্ঠানসমূহের উৎপত্তি ও বিকাশই ইতিহাসের
বিষয়বস্তু ।

সুতরাং দেখা যাচ্ছে যে, মানুষের গুরুত্বপূর্ণ অর্জন যা মানব সমাজ-সভ্যতার উন্নতি ও অগ্রগতিতে অবদান
রাখতে সক্ষম হয়েছে, তা সবই ইতিহাসতুক্ত বিষয় । যেমন-_শিল্প, সাহিত্য-সংস্কৃতি, দর্শন, স্থাপত্য, রাজনীতি,
যুদ্ধ, ধর্ম, আইন প্রভৃতি বিষয়, সামগ্রিকভাবে যা কিছু সমাজ-সভ্যতা বিকাশে প্রত্যক্ষ বা পরোক্ষভাবে
প্রভাবিত করেছে, তা-ই ইতিহাসের বিষয়বস্তু ।

ইতিহাসের স্বরূপ

ইতিহাস জ্ঞান অর্জনের অন্যান্য শাখা থেকে আলাদা । এর রচনা ও উপস্থাপনার পদ্ধতিও ভিন্ন । ইতিহাসের
বৈশিষ্ট্য সম্পর্কে আলোচনা করলে এ সম্পর্কে একটি পরিষ্কার ধারণা পাওয়া যাবে।

প্রথমত, সত্যনিষ্ঠ তথ্যের সাহায্যে অতীতের পুনর্গঠন করাই ইতিহাসের বৈশিষ্ট্য ।

ছ্বিতীয়ত, ইতিহাসের আলোচনার বিষয় হচ্ছে মানবসমাজ ও সভ্যতার অগ্রগতির ধারাবাহিক তথ্যনির্ভর
বিবরণ।

তৃতীয়ত, ইতিহাস থেমে থাকে না, এটি গতিশীল এবং বহমান। যে কারণে প্রাচীনযুগ, মধ্যযুগ, আধুনিকযুগ
সন তারিখ ব্যবহার করে ভাগ করা কঠিন। আবার পরিবর্তনের ধারাও সব দেশে একসঙ্গে ঘটেনি ।

২০১৮