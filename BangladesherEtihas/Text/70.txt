১৫৬ বাংলাদেশের ইতিহাস ও বিশ্বসভ্যতা

পাকিস্তানের মুসলিম লীগ বিরোধী নেতৃবৃন্দের সাথেও নতুন দল গঠন নিয়ে আলোচনা চলতে থাকে । নতুন
দল গঠনের তৎপরতা ও প্রস্তুতির পর ১৯৪৯ সালের ২৩-২৪শে জুন ঢাকার রোজ গার্ডেন নামের একটি
বাড়িতে কর্মী সম্মেলন হয় | ৩০০ জন শীর্ষ পর্যায়ের প্রতিনিধি এতে অংশ নেন । সভায় সর্বসম্মতভাবে
পূর্ব পাকিস্তান আওয়ামী মুসলিম লীগ” নামে একটি রাজনৈতিক দল গঠনের সিদ্ধান্ত গ্রহণ করা হয়।
মওলানা ভাসানীকে সভাপতি, শামসুল হককে সম্পাদক ও বঙ্গবন্ধু শেখ মুজিবুর রহমানকে যুগ সম্পাদক করে
৪০ সদস্যবিশিষ্ট একটি কমিটি গঠন করা হয়। ঢাকার আরমানিটোলায় ২৪শে জুন সদ্য গঠিত আওয়ামী মুসলিম
লীগের প্রথম জনসভা অনুষ্ঠিত হয়। জন্মলগ্ন থেকেই আওয়ামী মুসলিম লীগ দলটি প্রাদেশিক স্বায়ত্তশাসনের
ওপর বিশেষ গুরুত্ব দিয়ে ৪২ দফা কর্মসূচি গ্রহণ করে । এ সময়ে তাদের প্রধান দাবির মধ্যে ছিল রাষ্ট্রভাষা
হিসেবে বাংলার স্বীকৃতি, একজনের এক ভোট, গণতন্ত্র, একটি সংবিধান প্রণয়ন, সংসদীয় পদ্ধতির সরকার,
আঞ্চলিক স্বায়ত্তশাসন এবং পূর্ব ও পশ্চিমের মধ্যে বৈষম্য দূরীকরণ । বাংলার ইতিহাসে আওয়ামী মুসলিম
লীগ প্রথম সফল বিরোধী দল । এ দলটি গঠনের মাধ্যমে বিরোধী রাজনীতিতে যে শুন্যতা ছিল তা পূরণ হয়।
মুসলিম লীগ ও পশ্চিম পাকিস্তানি শাসকদের কুশাসনের বিরুদ্ধে বলিষ্ঠ কণ্ঠস্বর হিসেবে অচিরেই দলটি
জনগণের আস্থা অর্জনে সমর্থ হয় । ১৯৫৪ সালের নির্বাচনে যুক্তফ্রন্ট গঠন করে মুসলিম লীগের বিরুদ্ধে
জয়লাভে ব্যাপক ভূমিকা রাখে | এরপর মুসলিম লীগ একটি নামসর্বস্ব দলে পরিণত হয় ।

জন্মলগ্ন থেকেই আওয়ামী মুসলিম লীগ অসাম্প্রদায়িক, ধর্মনিরপেক্ষ রাজনৈতিক চেতনায় বিশ্বাসী ছিল ৷ ফলে
১৯৫৫ সালে আওয়ামী মুসলিম লীগ থেকে মুসলিম শব্দটি বাদ দিয়ে “আওয়ামী লীগ' নাম ধারণ এবং
অন্য ধর্মাবলম্বীদের জন্য এর দ্বার খুলে দেওয়া হয় । ১৯৬৬ সালে 'ছয় দফা' দাবি উ্থাপনের মাধ্যমে
আওয়ামী লীগ প্রকৃতই আওয়ামী বা জনগণের দলে পরিণত হয় । এরপর পূর্ব পাকিস্তানের রাজনৈতিক নিয়ন্ত্রণ
পুরোটাই আওয়ামী লীগের হাতে চলে আসে | ১৯৭০ সালের সাধারণ নির্বাচনে জাতীয় ও প্রাদেশিক পরিষদে
দলটি একক সংখ্যাগরিষ্ঠ আসন লাভ করে । আওয়ামী লীগের নেতৃত্েই ১৯৭১ সালে মহান মুক্তিযুদ্ধে জয়
লাভ করে বাংলাদেশ স্বাধীনতা লাভ করে ।

যুক্তফ্রন্ট এবং প্রাদেশিক নির্বাচন (১৯৫৪ সালে)

১৯৫৪ সালের যুক্তফ্রন্ট গঠন ও নির্বাচন ছিল বাংলার রাজনৈতিক ইতিহাসের গুরুত্বপূর্ণ অধ্যায় | মূলত এ
নির্বাচন ছিল পশ্চিম পাকিস্তানি শাসক ও তার দোসরদের শৌষণের বিরুদ্ধে এক 'ব্যালট বিপ্লুব' । পাকিস্তান
সৃষ্টির কয়েক বছরের মধ্যেই ক্ষমতাসীন মুসলিম লীগের বিভিন্ন উপদল, অভ্যন্তরীণ কোন্দল, ব্যর্থ শাসন,
অঞ্চলভেদে বৈষম্যমূলক নীতি প্রভৃতির কারণে নতুন নতুন রাজনৈতিক দল গঠন আবশ্যক হয়ে পড়ে । বিশেষ
করে এ সময় পূর্ব বাংলায় মুসলিম লীগ শাসনের চরম ব্যর্থতার ফলে আওয়ামী মুসলিম লীগ, কৃষক-
শ্রমিক পার্টি, পূর্ব পাকিস্তান কমিউনিস্ট পার্টি, নেজামে ইসলাম, পাকিস্তান জাতীয় কণ্তথরস প্রভৃতি
রাজনৈতিক দলের জন্ম হয়। আগে থেকেই ১৯৫১ সালে পূর্ব পাকিস্তান প্রাদেশিক পরিষদের নির্বাচন অনুষ্ঠিত
হওয়ার কথা থাকলেও মুসলিম লীগ সরকার পরাজয়ের আশঙ্কায় নানা টালবাহানা করে নির্বাচনের তারিখ
বারবার পিছিয়ে দেয় । অবশেষে সরকার পূর্ব বাংলায় প্রাদেশিক পরিষদের নির্বাচনের তারিখ ধার্য করে ১৯৫৪
সালের ৮ মার্চ ।

যুক্তফ্রন্ট গঠনের পটভূমি এবং ২১ দফা কর্মসূচি

১৯৫৪ সালের নির্বাচনে পূর্ব বাংলার রাজনৈতিক দলগুলোর মধ্যে মুসলিম লীগ ছিল পুরাতন ও বড় দল ।
এছাড়া পূর্ব বাংলার প্রাদেশিক সরকার পরিচালনা করত মুসলিম লীগ | ফলে ১৯৫৪ সালের নির্বাচনে সদ্য
প্রতিষ্ঠিত রাজনৈতিক দলগুলো মুসলিম লীগকে পরাজিত করার কৌশল হিসেবে জোটবদ্ধ হয়ে নির্বাচন করার

২০১৮