৭২ বাংলাদেশের ইতিহাস ও বিশ্বসভ্যতা

পরাজিত করে দিল্লির সিংহাসন অধিকার করেন । এভাবে দীর্ঘদিন পর বাংলা আবার দিল্লির শাসনে চলে আসে ।
চট্টগ্রাম ও সিলেট পর্যন্ত সমগ্র বাংলাদেশ শের শাহের সাম্াজ্যতুক্ত ছিল । শের শাহ শূর বংশের বলে এ সময়ের
বাংলার শাসন ছিল শূর আফগান বংশের শাসন ।

শের শাহের মৃত্যুর পর তার পুত্র জালাল খান “ইসলাম খান" নাম ধারণ করে দিল্লির সিংহাসনে আরোহণ
করেন৷ তিনি আট বছর (১৫৪৫-১৫৫৩ খিষ্টাব্দ) রাজত্ব করেন ।কিন্তু ইসলাম খানের মৃত্যুর পর তার
নাবালক পুত্র ফিরোজ খানের সিংহাসনে আরোহণের সঙ্গে সঙ্গে শূর বংশের মধ্যে দলাদলি শুরু হয় । শের
খানের ভাগ্নে মুবারিজ খান ফিরোজ খানকে হত্যা করে “মুহম্মদ আদিল" নাম ধারণ করে দিল্লির সিংহাসনে
বসেন।

ভারতবর্ষের রাজনৈতিক ঘটনাবলি থেকে এ সময় বাংলা বিচ্ছিন্ন ছিল না । তাই ইসলাম খানের মৃত্যুর সঙ্গে সঙ্গেই
বাংলার আফগান শাসক মুহম্মদ খান শূর স্বাধীনতা ঘোষণা করেন । উপাধি ধারণ করেন “মুহম্মদ শাহ
শ্র*। এ সময় থেকে পরবর্তী বিশ বছর পর্যন্ত বাংলা স্বাধীন ছিল । মুহম্মদ শাহ শুর উত্তর ভারতে সাম্রাজ্য
বিস্তারের উদ্দেশ্যে মুহম্মদ আদিল শাহ শূরের সঙ্গে প্রতিদ্বন্দিতায় অবতীর্ণ হন। তিনি জৌনপুর জয় করে
আগ্রার দিকে অগ্রসর হন । কিন্তু চূড়ান্ত পর্যায়ে তিনি পরাজিত ও নিহত হন ।

মুহম্মদ শাহ শুর নিহত হলে দিল্পির বাদশাহ আদিল শাহ শাহবাজ খানকে বাংলার শাসনকর্তা নিযুক্ত করেন।
মুহম্মদ শাহের পুত্র খিজির খান তখন এলাহাবাদে অবস্থান করছিলেন । পিতার মৃত্যু সংবাদ পেয়ে সঙ্গে সঙ্গে
তিনি "গিয়াসউদ্দিন বাহাদুর শাহ" উপাধি গ্রহণ করে নিজেকে বাংলার স্বাধীন সুলতান বলে ঘোষণা করেন ।
কিছুদিন পর তিনি শাহবাজ খানকে পরাজিত করে বাংলার সিংহাসন অধিকার করেন ।

এ সময় দিল্লির রাজনৈতিক পরিস্থিতি ঘোলাটে হয়ে ওঠে। শের শাহের বংশধরদের দুর্বলতার সুযোগে মুঘল
বাদশাহ হুয়াযুন স্বীয় রাজ্য পুনরুদ্ধার করেন । কিন্তু দিল্লিতে তার কর্তৃত্ব প্রতিষ্ঠিত হলেও বাংলায় মুঘল
আধিপত্য বিস্তার করার সুযোগ পেলেন না। হুমায়ূনের মৃত্যুর পর তার পুত্র আকবর দিল্পির সিংহাসনে
আরোহণ করে শুর বংশীয় আফগান নেতৃবৃন্দকে একে একে দমন করার জন্য অগ্রসর হলেন। পানিপথের
দ্বিতীয় যুদ্ধে (১৫৫৬ খিষ্টাব্দ) আদিল শাহের সেনাপতি হিমু মুঘল সৈন্যদের নিকট পরাজিত ও নিহত হন।
এতে আদিল শাহ অত্যন্ত দুর্বল হয়ে পড়েন । অতঃপর তিনি বাংলার দিকে পলায়ন করেন । পথিমধ্যে
সুরজগড়ের নিকটবর্তী ফতেহপুরে সুলতান গিয়াসউদ্দিন বাহাদুর শাহ কর্তৃক এক যুদ্ধে ১৫৫৭ খিষ্টাব্দ
আদিল শাহ পরাজিত ও নিহত হন।

বাংলা বিজয়ী আফগান সুলতান গিয়াসউদ্দিন বাহাদুর শাহ জৌনপুরের দিকে অথসর হলে মুঘল সেনাপতি খান
-ই-জামান তার গতিরোধ করেন । কুটকুশলী বাহাদুর শাহ খান-ই-জামানের সঙ্গে সন্ধি স্থাপন করে বাংলায়
প্রত্যাবর্তন করেন । এরপর তিনি বাংলার বাইরে আর কোনো অভিযান চালাননি। ১৫৬০ খিষ্টাব্দে
তার মৃত্যু হয়।

গিয়াসউদ্দিন বাহাদুর শাহের মৃত্যুর পর তার ভ্রাতা জালালউদ্দিন শুর “দ্বিতীয় গিয়াসউদ্দিন উপাধি গ্রহণ করে
বাংলার সিংহাসনে আরোহণ করেন । তিনিও তার ভ্রাতার ন্যায় মুঘলদের সঙ্গে বন্ধুত্ব রক্ষা করে চলতেন ।
১৫৬৩ খ্রিষ্টাব্দে তিনি শেষ নিঃশ্বাস ত্যাগ করলে তার একমাত্র পুত্র বাংলার সিংহাসনে আরোহণ করেন। কিন্তু
তীর নাম জানা যায়নি । মাত্র সাত মাস রাজত্ব করার পর তৃতীয় গিয়াসউদ্দিন নামে জনৈক আফগান
দলনেতা তীকে হত্যা করে বাংলার সিংহাসন অধিকার করেন । কিন্তু তিনিও বেশি দিন রাজত্ব করতে
পারেননি । কররানি বংশের রাজা তাজ খান কররানি গিয়াসউদ্দিনকে হত্যা করে বাংলার সিংহাসনে
নিজেকে প্রতিষ্ঠিত করেন ।

২০১৮