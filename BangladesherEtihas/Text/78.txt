১৬৪ বাংলাদেশের ইতিহাস ও বিশ্বসভ্যতা

রাজনৈতিক বৈষম্য

১৯৪৭ সালে পাকিস্তানের জন্মের পর থেকেই সংখ্যাগরিষ্ঠ পূর্ব পাকিস্তানকে রাজনৈতিকভাবে পঙ্গু করে
পশ্চিম পাকিস্তানের মুখাপেক্ষী করে রাখা হয় । লাহোর প্রস্তাবে পূর্ণ প্রাদেশিক স্বায়ত্তরশাসনের কথা বলা
হলেও পাকিস্তানি শাসকরা প্রথম থেকেই এ বিষয়ে অনীহা প্রকাশ করে । গণতন্ত্রকে উপেক্ষা করে
স্বৈরতন্ত্র, একনায়কতন্ত্র ও সামরিকতস্ত্রের মাধ্যমে তারা দেশ শাসন করতে থাকে | তারা পূর্ব পাকিস্তানের
ওপর উপনিবেশিক শাসন প্রতিষ্ঠা করে সমাজ, রাজনীতি, অর্থনীতি প্রতিটি ক্ষেত্রে সর্বোচ্চ শোষণ চালিয়ে
পশ্চিম পাকিস্তানের সমৃদ্ধি ঘটায় । বাঙালি রাজনৈতিক নেতৃবৃন্দের ওপর দমন-নিপীড়ন চালিয়ে পূর্ব পাকিস্তানের
রাজনৈতিক পরিবেশ অচল করে রাখে । বারবার বঙ্গবন্ধু শেখ মুজিবুর রহমানসহ বাংলার জাতীয় নেতাদের
অন্যায়ভাবে জেলে বন্দী করে রাখে । সংখ্যাগরিষ্ঠ জনগণ বাঙালি হওয়া সত্বেও পাকিস্তানের মন্ত্রিসভায়
বাঙালি প্রতিনিধির সংখ্যা ছিল খুবই কম । গণতান্ত্রিক প্রক্রিয়া বাধাগ্রস্ত করার জন্য পাকিস্তানি শাসকরা
জাতীয় ও প্রাদেশিক পরিষদের নির্বাচন দিতে অনীহা প্রকাশ করে । ১৯৫৪ সালে যুক্তফন্টের নির্বাচিত
সরকারকে অন্যায়ভাবে উচ্ছেদ করে । পরবর্তী মন্ত্রিসভাগুলোকে বারবার ভেঙে দিয়ে পূর্ব পাকিস্তানের
শাসনকার্য অচল করে রাখে । অবশেষে পাকিস্তান সরকার ১৯৫৮ সালে সামরিক শাসন জারি করে জনগণের
গণতান্ত্রিক অধিকার কেড়ে নেয় ।

প্রশাসনিক বৈষম্য

পাকিস্তানের প্রশাসনিক ক্ষেত্রে মূল চালিকাশক্তি ছিল সিভিল সার্ভিস কর্মকর্তারা। ১৯৬২ সালে
পাকিস্তানের মন্ত্রণালয়গুলোতে শীর্ষস্থানীয় কর্মকর্তার ৯৫৪ জনের মধ্যে বাঙীলি ছিলেন মাত্র ১১৯ জন। ১৯৫৬
সালে পাকিস্তানের কেন্দ্রীয় সরকারের ৪২০০০ কর্মকর্তার মধ্যে বাঙালির সংখ্যা ছিল মাত্র ২৯০০ । ১৯৪৭
সালে করাচিকে রাজধানী করায় সরকারি অফিস-আদালতে পশ্চিম পাকিস্তানিরা ব্যাপক হারে চাকরি লাভ
করে । বলার অপেক্ষা রাখে না পাকিস্তান কেন্দ্রীয় সরকারের প্রায় সকল উচ্চপদে পশ্চিম পাকিস্তানিদের
একচেটিয়া আধিপত্য ছিল । সরকারের সব দপ্তরের সদর ছিল পশ্চিম পাকিস্তানে ।ভৌগোলিক দূরত্বের কারণে
বাঙালির পক্ষে সেখানে গিয়ে চাকরি লাভ করা সম্ভব ছিল না । ১৯৫৬ সাল পর্যন্ত বাংলা ভাষাকে রাষ্ট্রভাষার
মর্যাদা না দেওয়ায় প্রতিযোগিতামূলক পরীক্ষায় বাঙালি ছাত্রদের সাফল্য সহজ ছিল না।

সামরিক বৈষম্য

পূর্ব পাকিস্তানের ওপর পশ্চিম পাকিস্তানিদের বৈষম্যমূলক শাসনের আরেকটি ক্ষেত্র ছিল সামরিক বৈষম্য ।
সামরিক বাহিনীতে বাঙালিদের প্রতিনিধিত্ব ছিল অতি নগণ্য । প্রথম থেকেই সামরিক বাহিনীর শীর্ষ পদ
পাঞ্জাবিরা দখল করে রেখেছিল । তারা বাঙালিদের সামরিক বাহিনী থেকে দূরে রাখার নীতি গ্রহণ করে ।
সামরিক বাহিনীর নিয়োগের ক্ষেত্রে যে কোটা পদ্ধতি অনুসরণ করা হয়, তাতে ৬০% পাঙ্জাবি, ৩৫% পাঠান
এবং মাত্র ৫% পশ্চিম পাকিস্তানের অন্যান্য অংশ ও পূর্ব পাকিস্তানের জন্য নির্ধারণ করা হয় । বাঙালির দাবির
মুখে সংখ্যা কিছুটা বাড়লেও তা ছিল নগণ্য ৷ ১৯৫৫ সালের এক হিসাবে দেখা যায়, সামরিক বাহিনীর মোট
২২১১ জন কর্মকর্তার মধ্যে বাঙালি ছিলেন মাত্র ৮২ জন। ১৯৬৬ সালে সামরিক বাহিনীর ১৭ জন শীর্ষ
পর্যায়ের কর্মকতরি মধ্যে মাত্র ১ জন ছিলেন বাঙালি । আইয়ুব খানের শাসনামলে মোট বাজেটের ৬০%
সামরিক বাজেট ছিল। এর সিংহভাগ দায়ভার বহন করতে হতো পূর্ব পাকিস্তানকে, অথচ পূর্ব পাকিস্তানের
প্রতিরক্ষার প্রতি অবহেলা দেখানো হতো ।

২০১৮