১২৮ বাংলাদেশের ইতিহাস ও বিশ্বসভ্যতা

প্রথম স্বাধীনতা সংগ্রামের গুরুতর : এই বিদ্রোহের তাত্ক্ষণিক গুরুত্বও ছিল। এর ফলে কোম্পানি শাসনের
অবসান হয় । ব্রিটিশ সরকার ভারতের শাসনভার নিজ হাতে গ্রহণ করে ।

১৮৫৮ সালের ১লা নভেম্বর মহারানি ভিক্টোরিয়ার এক ঘোষণাপত্রে স্বত্ববিলোপ নীতি এবং এর সঙ্গে যুক্ত
অন্যান্য নিয়ম বাতিল করা হয় । তাছাড়া এই ঘোষণাপত্রে যোগ্যতা অনুযায়ী ভারতীয়দের চাকরি প্রদান এবং
ধর্মীয় স্বাধীনতার নিশ্চয়তাসহ যুদ্ধে অংশগ্রহণকারীদের প্রতি ক্ষমা ঘোষণা করা হয় ।

দ্বিতীয় বাহাদুর শাহকে রেঙ্গুনে নির্বাসিত করা হয় । এই বিদ্রোহের সুদূরপ্রসারী গুরুত্ব হচ্ছে এই বিদ্রোহের
ক্ষোভ থেমে যায়নি । এই সংগ্রামের পরিপ্রেক্ষিতে জনগণ সচেতন হয়ে ওঠে এবং আন্দোলন-সংগ্রামের
মধ্য দিয়ে ১৯৪৭ সালে ইংরেজ শীসনের অবসান ঘটায় ।

লা নার অবস্থার প্রেক্ষাপটে ১৮৫৭ সালে উপমহাদেশে সিপাহিরা বিদ্রোহ করে, সে কারণগুলো
কর।

বঙ্গভঙ্গ (১৯০৫ -১৯১১ সালে)

বাংলার রাজনৈতিক ইতিহাসে বঙ্গভঙ্গের প্রভাব ছিল সুদূরপ্রসারী ৷ ১৯০৫ সালে বঙ্গভঙ্গকে কেন্দ্র করে হিন্দু-
মুসলিম সম্প্রদায়ের সম্প্রীতি চিরতরে নষ্ট হয়ে যায় । একে অপরকে শক্র ভাবতে শুরু করে। উভয়ের মধ্যে
অবিশ্বাস বৃদ্ধি পেতে থাকে | নেতাদের উদার প্রচেষ্টা, যৌথ রাজনৈতিক কর্মসূচির ফলে মাঝে মাঝে এঁক্যের
সম্ভাবনা উজ্জ্বল হলেও শেষ পর্যন্ত বিটিশ বিভেদ নীতিরই জয় হয়। উভ্ভয় সম্প্রদায়ের পরস্পরের প্রতি
অবিশ্বাস ও শক্রতার অবসান ঘটে । পরিণতিতে ১৯৪৭ সালে উপমহাদেশ ভাগ হয় ।

বঙ্গভঙ্গ পটভূমি : ভারতের বড় লাট লর্ড কার্জন ১৯০৫ সালের ১৬ই অক্টোবর বাংলা ভাগ করেন। এই বিভক্তি
ইতিহাসে বঙ্জভঙ্গ নামে পরিচিত | ভাগ হবার পূর্বে বাংলা, বিহার, উড়িষ্যা, মধ্যপ্রদেশ ও আসামের কিছু
অংশ নিয়ে গঠিত ছিল বাংলা প্রদেশ বা বাংলা প্রেসিডেন্সি । বঙ্গভঙ্গের এই পরিকল্পনা অনেক আগে থেকেই
শুরু হয়েছিল। বাংলা প্রেসিডেন্সির আয়তন অনেক বড় হওয়ার কারণে ১৮৫৩ থেকে ১৯০৩ সাল পর্যন্ত এর
সীমানা পুনর্বিন্যাসের অনেক প্রস্তাব ব্রিটিশ সরকারি মহলে উপস্থাপন করা হয় । প্রকৃতপক্ষে ১৯০৩ সালে
বঙ্গভঙ্গের পরিকল্পনা গৃহীত হয় । ১৯০৪ সালে ভারত সচিব এটি অনুমোদন করেন এবং ১৯০৫ সালের
জুলাই মাসে বঙ্গভঙ্গের পরিকল্পনা প্রকাশিত হয় । এই বছর অক্টোবরে পরিকল্পনা বাস্তবায়ন করা হয় ৷ এই
পরিকল্পনায় বাংলাদেশের ঢাকা, চট্টগ্রাম, রাজশাহী, আসাম, জলপাইগুড়ি, পার্বত্য ব্রিপুরা ও মালদহ নিয়ে
গঠিত হয় পূর্ব বাংলা ও আসাম নামে নতুন প্রদেশ । প্রদেশের রাজধানী হয় ঢাকা ৷ অপরপক্ষে পশ্চিম বাংলা,
বিহার, উড়িষ্যা নিয়ে গঠিত হয় পশ্চিম বাংলা প্রদেশ, যার রাজধানী হয় কোলকাতা ।

বঙ্গভঙ্গের কারণ : বঙ্গভঙ্গের পেছনে বেশ কিছু কারণ ছিল, যা নিচে উল্লেখ করা হলো-_

প্রশাসনিক কারণ : লর্ড কার্জনের শাসনামলে বঙ্গভঙ্গ ছিল একটি প্রশাসনিক সংস্কার । উপমহাদেশের এক-
তৃতীয়াংশ লোকের বসবাস ছিল বাংলা প্রেসিডেল্সিতে। কোলকাতা থেকে পূর্বাঞ্চলের আইনশৃঙ্খলা রক্ষা ও
শাসনকার্য সুষ্ঠুভাবে পরিচালনা করা ছিল কঠিন কাজ।যে কারণে লর্ড কার্জন এত বড় অঞ্চলকে একটি
প্রশাসনিক ইউনিটে রাখা যুক্তিসংগত মনে করেননি । তাই ১৯০৩ সালে বাংলা প্রদেশকে ভাগ করার
পরিকল্পনা করেন এবং ১৯০৫ সালে তা কার্যকর হয় ।

আর্থ-সামাজিক কারণ : বাংলা ভাগের পেছনে আরো কারণ ছিল যার একটি অর্থনৈতিক, অপরটি সামাজিক ।
তখন কোলকাতা হয়ে উঠেছিল আর্থ-সামাজিক কর্মকাণ্ডের প্রাণকেন্দ্র | শিল্প, কারখানা, ব্যবসা-বাণিজ্য,
অফিস-আদালত, শিক্ষাপ্রতিষ্ঠান সবকিছুই প্রতিষ্ঠিত হয়েছিল কোলকাতাকে ঘিরে। যা কিছু উন্নতি অগ্রগতি,
সবই ছিল কোলকাতার মধ্যে সীমাবদ্ধ । ফলে, পূর্ব বাংলার উন্নতি ব্যাহত হয় ৷ অথচ এখান থেকে যে কীচামাল

 

 

 

 

২০১৮