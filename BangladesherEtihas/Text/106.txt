২০১৮

সত্তরের নির্বাচন এবং মুক্তিযুদ্ধ

তাজউদ্দীন আহমদ

মুক্তিযুদ্ধের সময় তাজউদ্দীন আহমদ আওয়ামী লীগের সাধারণ সম্পাদক
ছিলেন । তিনি ছিলেন বঙ্গবন্ধু শেখ মুজিবুর রহমানের বিশ্বস্ত ও ঘনিষ্ঠ
সহচর । মুক্তিযুদ্ধ পরিচালনার জন্য গঠিত মুজিবনগর সরকারের
€(১০ই এপ্রিল, ১৯৭১) প্রধানমন্ত্রীর দায়িত্ব পালন করেন এই মহান নেতা ।
১৯৭১ সালের ১১ই এপ্রিল তিনি বেতার ভাষণে মুজিবনগর সরকার গঠনের
কথা প্রচার করেন । বঙ্গবন্ধুর অনুপস্থিতিতে মুক্তিযুদ্ধ পরিচালনায় তিনি
সফলভাবে নেতৃত্ব প্রদান করেন । মুক্তিযুদ্ধ পরিচালনার জন্য গঠিত উপদেষ্টা
কমিটির তিনি আহ্বায়ক ছিলেন । বাংলাদেশের মুক্তিযুদ্ধের ইতিহাসের সঙ্গে
তার নাম অঙ্গাঙ্গীভাবে যুক্ত ।

সৈয়দ নজরুল ইসলাম

নৈয়দ নজরুল ইসলাম ছিলেন আওয়ামী লীগের অন্যতম শীর্ষ নেতা । তিনি
মুক্তিযুদ্ধ চলাকালীন মুজিবনগর সরকারের উপরাষ্ট্রপতি ছিলেন | ববন্ধুর
অনুপস্থিতিতে সৈয়দ নজরুল ইসলাম ভারপ্রাপ্ত রাষ্ট্রপতির দায়িত্ব পালন
করেন। ১৯৭১ সালে মুক্তিযুদ্ধকে বেগবান ও সফল করার জন্য তিনি
সকলের প্রতি আহ্বান জানান । সৈয়দ নজরুল ইসলাম ছিলেন মুক্তিযুদ্ধের
একজন অন্যতম সংগঠক ও পরিচালক ।

ক্যাপ্টেন এম. মনসুর আলী

ক্যাপ্টেন এম. মনসুর আলী আওয়ামী লীগের একজন শীর্ষ নেতা এবং
বঙ্গবন্ধুর খুবই ঘনিষ্ঠ ছিলেন। তিনি মুক্তিযুদ্ধের সময় মুজিবনগর
সরকারের অর্থমন্ত্রী ছিলেন । মুক্তিযুদ্ধকালীন খাদ্য, বস্ত্র, অস্ত্র প্রশিক্ষণের
অর্থের সংস্থান প্রভৃতি গুরুতৃপূর্ণ দায়িত্ব তার ওপর ন্যস্ত ছিল। তিনি
সফলভাবে এ দায়িত্ব পালন করেন।

এ. এইচ. এম. কামারুজ্জামান

এ, এইচ. এম. কামারুজ্জামান আওয়ামী লীগের আর একজন শীর্ষ নেতা ।
মুক্তিযুদ্ধের সময় তিনি সরকারের স্বরাষ্ট্র, ত্রাণ ও পুনর্বাসনমন্ত্রী ছিলেন ।
সে সময়ে তিনি ভারতে আশ্রয় নেয়া লক্ষ লক্ষ শরণার্থীর জন্য ত্রাণ সংগ্রহ,
ভ্রাণশিবিরে ত্রাণ বিতরণ এবং পরবর্তী সময়ে শরণার্থীদের পুনর্বাসন ইত্যাদি
গুরুত্বপূর্ণ দায়িত্ব অত্যন্ত সফলতার সঙ্গে পালন করেন । বাংলাদেশের
মুক্তিযুদ্ধ এবং স্বাধীনতা অর্জনে তার অবদান অপরিসীম |

১৮৯