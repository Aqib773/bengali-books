২১৮ বাংলাদেশের ইতিহাস ও বিশ্বসভ্যতা

বৈদেশিক সম্পর্ক

অভ্যন্তরীণ নীতির সঙ্গে মিল রেখেই রাষ্ট্রপতি জেনারেল জিয়াউর রহমান পররাষ্ট্রনীতি প্রণয়ন করেন । তিনি
মুসলিম দেশসমূহের সঙ্গে সম্পর্ক উন্নয়নে জোর দেওয়ার বিষয়টি সংবিধানে অন্তর্ভুক্ত করেন । পররাষ্ট্রনীতি
পরিবর্তনের যৌক্তিকতা হিসেবে বাংলাদেশ রাষ্ট্রের মুসলিম পরিচয়কে বড় করে তোলা হয় । যে কারণে জেনারেল
জিয়া শুবু থেকেই বুশ-ভারতবিরোধী অবস্থান গ্রহণ করেন ।

ভারতের সঙ্গে বাংলাদেশের সম্পর্ক বেশ শীতল, বৈরী ও তিক্ত হয়ে পড়ে । পারস্পরিক সন্দেহ, অবিশ্বাস
আর আহস্থাহীনতার কারণে দুই দেশের সম্পর্কের অবনতি হয় | বিশেষভাবে ফারাক্কা বাধ ও সীমান্তে সংঘর্ষ
বাংলাদেশের রাজনীতিকে উত্তপ্ত করে তোলে । ফারাক্কা বাধ নিয়ে দেশে-বিদেশে ভারতবিরোধী প্রচারণা ব্যাপক
আকার ধারণ করে । জেনারেল জিয়া জাতিসংঘসহ বিভিন্ন আন্তর্জাতিক সংস্থায় ফারাক্কা বাঁধের বিষয় উত্থাপন
করেন । ভারতে ইন্দিরা গান্ধীর সরকারের পরিবর্তনের পর মোরারজি দেশাই ক্ষমতায় এলে জিয়ার সঙ্গে
সম্পর্কের উন্নয়ন হয়।

জিয়ার সময়ে বাংলাদেশ-চীন সম্পর্কের যথেষ্ট উন্নতি হয় । যদিও প্রক্রিয়াটি শুরু হয়েছিল বঙ্গবন্ধুর আমলেই ।
১৯৭৫ সালের মে মাসে চীনের সঙ্গে বাণিজ্য চুক্তিও সম্পাদিত হয় । মোশতাক ক্ষমতায় থাকাকালীন ৩১শে আগস্ট,
১৯৭৫ চীন বাংলাদেশকে স্বীকৃতি প্রদান করে ।জিয়ার চীন সফরের মধ্য দিয়ে দুই দেশের সম্পর্ক আরও
বন্ধুত্বপূর্ণ হয়ে ওঠে ।

পাকিস্তানের সঙ্গে সম্পর্ক উন্নয়নে জিয়া বিশেষ উদ্যোগ গ্রহণ করেন । রাষ্ট্রদূত বিনিময়ের মধ্য দিয়ে
১৯৭৬ সালের জানুয়ারি মাসে দুই দেশের মধ্যে কূটনৈতিক সম্পর্ক স্থাপিত হয় । বঙ্গবন্ধুর সময়ে পাকিস্তানের
কাছে দাবিকৃত সম্পদের হিস্যা ও অবাঙালি পাকিস্তানি নাগরিকদের ফেরত নেওয়ার বিষয় অমীমাংসিত
থেকে যায়। জিয়ার অতিমাত্রায় পাকিস্তান শ্রীতির কারণে স্বল্প সময়ে দুই দেশের মধ্যে টেলিযোগাযোগ,
বিমান ও নৌ যোগাযোগ, বাণিজ্য চুক্তি ও উচ্চপর্যায়ের শুভেচ্ছা সফর সম্পন্ন হয় । পাকিস্তান সরকার ও
বাংলাদেশের স্বাধীনতাবিরোধী রাজনৈতিক দলগুলো বারবার পাকিস্তানের সঙ্গে কনফেডারেশনের দাবি তোলে ।
তারা জাতীয় সংগীত, জাতীয় পতাকা পরিবতর্নসহ ইসলামি শাসনব্যবস্থা প্রবর্তনের পক্ষে প্রচারণা চালায় ।
কিন্তু সংখ্যাগরিষ্ঠ স্বাধীনতাপ্রিয় বাঙালির দৃঢ় মনোভাবের কারণে জেনারেল জিয়া এ সকল বিষয়ে
অগ্রসর হননি ।

জিয়া সৌদি আরবসহ মধ্যপ্রাচ্য, দূরপ্রাচ্য এবং পশ্চিমা দেশগুলোর সঙ্গে সম্পর্ক উন্নয়নে চেষ্টা করেন । দক্ষিণ
এশিয়ার দেশগুলোর মধ্যে আঞ্চলিক সহযোগিতা বৃদ্ধির জন্য জিয়া ১৯৮০ সালে সহযোগিতা সংস্থার প্রস্তাব
করেন। যদিও বাংলাদেশের স্বাধীনতার পর পর বঙ্গবন্ধু প্রথম আঞ্চলিক সহযোগিতা ফোরামের প্রয়োজনীয়তার
কথা বলেছিলেন । শেষ পর্যন্ত ১৯৮৫ সালে সার্ক গঠনের মধ্য দিয়ে বাংলাদেশের প্রস্তাব দক্ষিণ এশিয়ার অন্যান্য
রাষ্ট্রের কাছে স্বীকৃতি পায় ।

২০১৮