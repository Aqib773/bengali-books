ষষ্ঠ অধ্যায়

মধ্যযুগের বাংলার রাজনৈতিক ইতিহাস
(১২০৪-১৭৫৭ খিষ্টাব্দ)

মুসলমান শাসনের সূচনাকালকে বাংলায় মধ্যযুগের শুরু বলা হয় । ইতিহাসে এক যুগ থেকে অন্য যুগে প্রবেশ
করতে হলে বিশেষ কতকগুলো যুগান্তকারী পরিবর্তন দরকার | মুসলমানদের বঙ্গ বিজয়ের ফলে বঙ্গের
রাজনৈতিক ক্ষেত্রেই শুধু পরিবর্তন আসেনি; এর ফলে বঙ্গের সমাজ, ধর্ম, অর্থনীতি, ভাষা ও সাহিত্য,
শিল্পকলাসহ বিভিন্ন ক্ষেত্রে বৈপ্লবিক পরিবর্তন আসে।
এ অধ্যায় শেষে আমরা

* মধ্যযুগের বাংলার মুসলমান শাসন প্রতিষ্ঠা পর্বের উল্লেখযোগ্য দিকসমূহ বর্ণনা করতে পারব;

মধ্যযুগে সুলতানি আমলে বাংলার বংশানুক্রমিক শাসন এবং তাদের রাজনৈতিক কৃতিত্ুসমূহ
ব্যাখ্যা করতে পারব;

* বাংলায় আফগান শাসনামল ও শাসকগণের কৃতিত্ব বর্ণনা করতে পারব;
* বাংলায় বারোতুইয়াদের ইতিহাস ও পরিচয় বর্ণনা করতে পারব;

€ মুঘল শাসনামলে বাংলায় সুবেদার ও নবাবদের শাসনকালের রাজনৈতিক দিকসমূহ বিশ্লেষণ করতে
পারব;
ধারাবাহিকভাবে মধ্যযুগে বাংলার মুসলমান শাসকগণের রাজনৈতিক ইতিহাস জানতে পারব ।

বাংলায় মুসলমান শাসনের সূচনা

ইখতিয়ার উদ্দিন মুহম্মদ-বিন-বখতিয়ার খলজি

তেরো শতকের শুরুতে তুর্কি বীর ইখতিয়ারউদ্দিন মুহম্মদ-বিন-বখতিয়ার খলজি বাংলার উত্তর ও উত্তর-
পশ্চিমাংশে সেন শাসনের অবসান ঘটিয়ে মুসলমান শাসনের সূচনা করেন । ইতিহাসে তিনি বখতিয়ার
খলজি নামেই বেশি পরিচিত । তীর বংশ পরিচয় সম্বন্ধে তেমন কিছু জানা যায় না। তিনি ছিলেন জাতিতে
তুর্কি, বংশে খলজি এবং বৃত্তিতে ভাগ্যান্বেধী সৈনিক ।

বখতিয়ার খলজি স্বীয় কর্মশক্তিতে বিশ্বাসী ছিলেন । ১১৯৫ খ্রিষ্টাব্দে তিনি নিজ জন্মভূমির মায়া ত্যাগ করে
জীবিকার অন্বেষণে গজনিতে আসেন। সেখানে তিনি শিহাবউদ্দিন ঘোরির সৈন্য বিভাগে চাকরিপ্রার্থী হয়ে ব্যর্থ
হন। খাটো, লম্বা হাত ও কুঘসিত চেহারার জন্য বখতিয়ার সেনাধ্যক্ষের দৃষ্টি আকর্ষণে ব্যর্থ হন।
এরূপ শারীরিক বৈশিষ্ট্য তুর্কিদের নিকট অমঙ্গল বলে বিবেচিত হতো । গজনিতে ব্যর্থ হয়ে বখতিয়ার দিল্লিতে
সুলতান কুতুবউদ্দিন আইবেকের দরবারে উপস্থিত হন । এবারও তিনি চাকরি পেতে ব্যর্থ হন। এরপর
তিনি বদাউনে যান । সেখানকার শাসনকর্তা মালিক হিজবরউদ্দিন তাকে মাসিক বেতনে সৈন্য বিভাগে নিযুক্ত
করেন । কিন্তু উচ্চাভিলাষী বখতিয়ার এ ধরনের সামান্য বেতনভোগী সৈনিকের পদে সন্তুষ্ট থাকতে পারেননি ।
অল্পকাল পর তিনি বদাউন ত্যাগ করে অযোধ্যা যান। সেখানকার শাসনকর্তা হুসামউদ্দিনের অধীনে তিনি
পর্যবেক্ষকের দায়িত্বে নিযুক্ত হন | বখতিয়ারের সাহস ও বুদ্ধিমত্তায় সন্তুষ্ট হয়ে হুসামউদ্দিন তাকে বর্তমান

ফর্মা-৮, বাংলাদেশের ইতিহাস ও বিশ্বসভ্যতা-৯ম-১০ম