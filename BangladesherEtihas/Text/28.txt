১১৮ বাংলাদেশের ইতিহাস ও বিশ্বসভ্যতা

ডিরোজিও ও ইয়াং বেঙ্গল মুভমেন্ট

হেনরি লুই ডিরোজিও ১৮০৯ সালের ১৮ই এপ্রিল কোলকাতা শহরে জন্গ্রহণ করেন । তার পিতা ছিলেন
পর্তুগিজ এবং মা ছিলেন বাঙালি | ডিরোজিও ইংরেজি শিক্ষার স্কুল ডেভিড ড্রামন্ডের ধর্মতলা একাডেমিতে
পড়ালেখা শুরু করেন । স্কুলে প্রধান শিক্ষক ড্রামন্ড ছিলেন প্রগতিবাদী, সংস্কারমুক্ত অসাম্প্রদায়িক চেতনাসমৃদ্ধ
মানবতাবাদী অত্যন্ত নিষ্ঠাবান শিক্ষক | এই শিক্ষকের আদর্শ ডিরোজিওকে তার শিশুকাল থেকে মৃত্যু পর্যস্ত
প্রভাবিত করে রেখেছিল । যে কারণে পরবর্তীকালে তিনি হতে পেরেছিলেন রাজা রামমোহন রায়ের যোগ্য
উত্তরসূরি | তিনি ছিলেন 'রেনেসী” যুগে বাঙালি যুব সমাজের মধ্যে আলোড়ন সৃষ্টিকারী “ইয়াং বেঙ্গল'
আন্দোলনের প্রবক্তা । বয়সে তরুণ হলেও তিনি ইতিহাস, ইংরেজি, সাহিত্য, দর্শন শাস্ত্রে গভীর জ্ঞানের
অধিকারী ছিলেন। তার দূরদৃষ্টি, বাগ্িতা ও বিশ্লেষণ ক্ষমতা তৎকালীন তরুণ সমাজকে ব্যাপক প্রভাবিত করতে
সক্ষম হয়েছিল ।

উনিশ শতকের প্রথমার্ধ জুড়ে ছিল রাজা রামমোহন রায়ের আন্দোলনের ধারা । দৃঢ়ভাবে সে ধারাকে বাঁচিয়ে
রেখেছিল হিন্দু কলেজের প্রতিভাবান ছাত্রবৃন্দ, ইয়ং বেঙ্গল আন্দোলনের মাধ্যমে | যার নেতৃত্বে ছিলেন
হিন্দু কলেজের তরুণ অধ্যাপক হেনরি লুইস ডিরোজিও। তিনি তীর ছাত্র-অনুসারীদের স্বাধীন মতামত ব্যক্ত
করার শিক্ষা দেন।

ইয়াং বেঙ্গল আন্দোলনের সদস্যরা এ দেশবাসীকে বারবার এ কথাই বোঝাতে চেয়েছে যে, তারা ব্রিটিশ কর্তৃক
শাসিত ও শোষিত হচ্ছে । এ কারণে এই তরুণরা ভারতবাসীর স্বার্থবিরোধী সব কাজের ঘোর বিরোধিতা
করেছে। যেমন- প্রেস আইন, মরিশীসে ভারতীয় শ্রমিক রপ্তানি, ভারতবাসীর স্বার্থের প্রতি উদাসীন ১৮৩৩
সালের চার্টার আইন এদের ছারা তীব্রভাবে সমালোচিত হয়েছে ।

তরুণ সমাজের পুরোনো ধ্যান ধারণা পাল্টে দিতে ডিরোজিও কর্তৃক ১৮২৮ সালে প্রতিষ্ঠিত একাডেমি
আ্যাসোসিয়েশন গুরুতৃপূর্ণ ভূমিকা রাখে ৷ একাডেমিতে তরুণদের এই শিক্ষা দেওয়া হয় যে,যুক্তিহীন বিশ্বাস
হলো মৃত্যুর সমান । নতুন চিন্তাধারায় প্রভাবিত তরুণরা সনাতনপন্থী হিন্দু এবং গৌড়াপন্থী খ্রিষ্টানদের
ধর্মবিশ্বাসেও আঘাত হানে | ফলে এরা ডিরোজিও এবং তার একাডেমির সদস্যদের প্রতি ক্ষুব্ধ হয় । ১৮৩০
সালে ডিরোজিওর অনুপ্রেরণায় হিন্দু কলেজের ছাত্ররা 'পার্থেনন” নামে একটি ইংরেজি সাপ্তাহিক পত্রিকা
প্রকাশ করে । এতে সমাজ, ধর্ম, বিভিন্ন কুসংস্কারের বিরুদ্ধে নিন্দাসূচক সমালোচনা প্রকাশিত হতে থাকলে
কলেজ কর্তৃপক্ষ এটি বন্ধ করে দেয় । তিনি ১৮৩১ সালে 'হিসপাবাস' নামক একটি পত্রিকা সম্পাদনা এবং
“ইস্ট ইন্ডিয়া” নামে একটি দৈনিক পত্রিকা প্রকাশ করেন । এ বছরই ডিসেম্বরে মাত্র তেইশ বছর বয়সে তিনি
মৃত্যুবরণ করেন।

মৃত্যুর পরও তীর প্রদর্শিত পথ অনুসরণ করে চলতে থাকে তীর হাতে গড়া অনুসারীরা । ডিরোজিওর মৃত্যুর
পর তীর অনুসারী ছাত্ররা বিভিন্ন ক্ষেত্রে অবদান রাখতে থাকে । তাদের মধ্যে উল্লেখযোগ্য ছিলেন রামতনু
লাহিড়ী, রাধানাথ সিকদার, প্যারিটাদ মিত্র, কৃষ্ণমোহন ব্যানার্জি প্রমুখ । মাইকেল মধুসদন দত্ত তার ছাত্র
না হলেও তার আদর্শ দ্বারা গভীরভাবে প্রভাবিত হয়েছিলেন । ডিরোজিওর অনুসারীদের আন্দোলন ঈশ্বরচন্দ্র
বিদ্যাসাগরকেও প্রভাবিত করেছিল ।

একক কাজ : 'যুক্তিহীন বিশ্বাস হলো মৃত্যুর সমান'-এর আলোকে ডিরোজিওর কর্মকাণ্ড মূল্যায়ন কর ।

 

 

 

 

২০১৮