২০১৮

বাংলাদেশের ইতিহাস ও বিশ্বসভ্যতা ৮৫

পোশাক ও অলঙ্কার হিসেবে মেয়েরা পাট ও তুলার কাপড়, আংটি, হার, নাকপাশা, দুল, সোনার ব্রেসলেট,
সোনার শীখা, কানবালা, নথ, অনন্ত, বাজু প্রভৃতি ব্যবহার করতো। বিস্তবান নারীরা অলশ্কার ব্যবহার করতো।
এ সকল অলঙ্কার সোনা, বুপা, হাতির দীত ছারা নির্মিত হতো এবং মণিমাণিক্য খচিত থাকতো । বিবাহিত
স্ত্রীলোকেরা প্রসাধনী হিসেবে সিঁদুর, কাজল, চন্দন মিশ্রিত কন্তুরী প্রভৃতি ব্যবহার করতো। অনেকে পায়ে
নুপুর পরতো। কেবল বিশেষ অনুষ্ঠানে এ সকল অলঙ্কার ও প্রসাধনী ব্যবহার করা হতো। সাধারণ মেয়েরা
নিজেদের গৃহে সাধারণ বেশভৃষায় সজ্জিত থাকতো। শাড়ি তাদের নিত্যদিনের পোশাক ছিল। পুরুষদের
সাধারণ পোশাক ছিল ধুতি ৷ অভিজাত এবং শিক্ষিত ব্যক্তিরা চাদর ও পাগড়ি ব্যবহার করতো। ধনী ব্যক্তিরা
বিশেষত ব্যবসায়ীরা গলায় হার, কানে দুল এবং আঙ্গুলে আংটি পরতো।

মধ্যযুগের বাংলার হিন্দু সমাজের খাদ্যের সঙ্গে বর্তমান হিন্দু সমাজের খাদ্যের তেমন কোনো উল্লেখযোগ্য
পার্থক্য নেই । ভাত ছিল প্রধান খাদ্য ৷ এছাড়া খাদ্য তালিকায় ছিল মাছ, মাংস, শাক-সবজি, দুধ, দধি,
ঘৃত,ক্ষীর ইত্যাদি। চাল থেকে প্রস্তুত নানা প্রকার পিঠাও জনপ্রিয় মুখরোচক খাবার ছিল। বাঙালি ব্রাহ্মণরা
আমিষ খেত | তখন সকল প্রকার মাছ পাওয়া যেত । পূর্ববঙ্গে ইলিশ ও শুঁটকি মাছ খুব প্রিয় খাবার ছিল ।
তরকারির মধ্যে বেগুন, লাউ, কুমড়া, বিঙ্গা, কাকরোল, কচু উৎপন্ন হতো। ফলের মধ্যে আম, কীঠাল, কলা,
তাল, পেঁপে, নারকেল, ইক্ষু পাওয়া যেত । উল্লেখ্য, তখনকার সময়ে হিন্দু-মুসলমানদের খাদ্য তালিকার
মধ্যে তেমন কোনো পার্থক্য ছিল না। তবে গো-মাংস ভক্ষণ হিন্দুদের নিকট চরম অধর্ম হিসেবে বিবেচিত
হতো।

হিন্দু সমাজে কৌলীন্য প্রথা প্রচলিত ছিল । ফলে সমাজে নানা অনাচার অনুপ্রবেশ করেছিল । ব্রাহ্মণ, বৈদ্য ও
কায়স্থদের মধ্যে এ প্রথার ব্যাপক প্রচলন ছিল | কৌলীন্য প্রথার ফলে সমাজে বহুবিবাহ প্রথা প্রচলিত হয় ।
মধ্যযুগে বাংলায় হিন্দু ও মুসলমান সমাজ জীবনে কতকগুলো সামাজিক বিশ্বাস জন্মলাভ করেছিল । জ্যোতিষী
পাঁজি-পুঁথি ঘেঁটে শুভক্ষণ নির্ধারণ করত । এ সময় জনগণ ইন্দ্রজাল এবং জাদুবিদ্যায় বিশ্বাস করতো।

একক কাজ : মধ্যযুগে হিন্দুরা কী ধরনের সামাজিক রীতি-নীতি ও আচার-অনুষ্ঠান পালন করতো উল্লেখ কর ।
অর্থনৈতিক অবস্থা ও ব্যবসা-বাণিজ্য

নদীমাতৃক বাংলার ভূমি চিরদিনই প্রকৃতির অকৃপণ আশীর্বাদে পরিপুষ্ট | এখানকার কৃষিভূমি বেশ উর্বর।
মধ্যযুগে এখানকার উৎপন্ন ফসলের মধ্যে উল্লেখযোগ্য ছিল ধান, গম, তুলা, ইক্ষু, পাট, আদা, জোয়ার,
তিল, শিম, সরিষা ও ডাল | কৃষিজাত দ্রব্যের মধ্যে পিয়াজ, রসুন, হলুদ, শশা প্রভৃতি ছিল উল্লেখযোগ্য ।
আম, কীঠাল, কলা, মোসাব্বর, খেজুর ইত্যাদি ফলমূলের ফলনও ছিল প্রচুর। পান, সুপারি, নারকেলও প্রচুর
পরিমাণে উৎপন্ন হতো । গালা বা দ্রাক্ষাও উৎপন্ন হতো প্রচুর | মুসলমান শাসনের সময় থেকেই বাংলায় পাট
ও রেশমের চাষ শুরু হয়।

বাংলার অর্থনৈতিক সমৃদ্ধির মূল উৎস ছিল কৃষি | কৃষি ফলনের প্রাচুর্য থাকলেও এ সময়ের চাষাবাদ পদ্ধতি ছিল
অনুন্নত । আধুনিক সময়ের মতো পানি সেচ ব্যবস্থা সে যুগে ছিল না । কৃষককে অধিকাংশ সময়েই সেচের
জন্য বৃষ্টির ওপর নির্ভর করতে হতো ।

কৃষিপ্রধান দেশ বলে বাংলার অধিবাসীর বৃহত্তর অংশ ছিল কৃষক । বাংলার মাটিতে কৃষিজাত দ্রব্যের প্রাচুর্য
ছিল । ফলে উদ্ৃত্ত বিভিন্ন পণ্য বিদেশে রপ্তানি করা হতো । এ ব্যবসায়িক তৎপরতা কালক্রমে শিল্পের
ক্ষেত্রেও প্রসারিত হয় । মুসলমান শাসনকালে বঙ্গে বস্ত্র শিল্প, চিনি শিল্প, নৌকা নির্মাণ কারখানা ইত্যাদি
গড়ে উঠেছিল ।