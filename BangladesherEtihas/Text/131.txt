২০১৮

সামরিক শাসন ও পরবর্তী ঘটনাপ্রবাহ (১৯৭৫- ১৯৯০) ২৯১

দিতে হয়েছে। ঢাকা কেন্দ্রীয় কারাগারে বন্দি অবস্থায় সৈয়দ নজরুল ইসলাম, তাজউদ্দীন আহমদ,
কামারুজ্জামান ও মনসুর আলীকে ৩রা নভেম্বর নৃশংসভাবে হত্যা করা হয় । কারাগারের ভেতরে ঢুকে নির্মমভাবে
জাতীয় চার নেতাকে যারা হত্যা করল, তাদের গ্রেফতার করা হলো না; কোনো বিচার হলো না। বাংলাদেশের
ইতিহাসে আরেকটি কলঙ্কজনক অধ্যায় যুক্ত হলো ।

মোশতাক এ সময় মুক্তিযুদ্ধের চেতনার পরিপন্থী নানা প্রতিক্রিয়াশীল উদ্যোগ নেন । যেমন- মুক্তিযুদ্ধের
রণধবনি “জয় বাংলা" বাতিল করে দেন । “পাকিস্তান জিন্দাবাদ'-এর অনুকরণে “বাংলাদেশ জিন্দাবাদ"
স্লোগান চালু করেন । রেডিও পাকিস্তানের মতো করলেন “রেডিও বাংলাদেশ” ।

মোশতাকের সবচেয়ে নিন্দনীয় ও জঘন্য কাজ হলো ১৯৭৫ সালের ২০শে আগস্ট একটি আদেশ জারি ।
এই আদেশ অনুযায়ী বঙ্গবন্ধু ও তার পরিবারের সদস্যদের হত্যাকারীদের বিচার করা যাবে না । কোনো সভ্য
সমাজে এই ধরনের আইন হতে পারে না যে, হত্যাকারীদের বিচার করা যাবে না ।

মানবতাবিরোধী এই কালো আইন “ইনডেমনিটি অধ্যাদেশ, ১৯৭৫" নামে ১৯৭৫ সালের ২৬শে সেপ্টেম্বর
“বাংলাদেশ গেজেট" এ প্রকাশিত হয় | ইনডেমনিটি অধ্যাদেশে বলা হয়, ১৯৭৫ সালের ১৫ই আগস্ট সরকার
পরিবর্তনের জন্য যেসব পরিকল্পনা বা কার্যক্রম পরিচালনা করা হয়েছে এবং যারা এর সাথে জড়িত, তাদের
বিরুদ্ধে শাস্তি বিধানের জন্য কোনোরূপ আইনের আশ্রয় নেওয়া যাবে না। শুধু তাই নয়, খন্দকার
মোশতাক ১৫ই আগস্টের খুনিচক্রকে দেশে-বিদেশে উচ্চপদ ও বিভিন্ন সুযোগ-সুবিধা দিয়ে পুরস্কৃতও করেন ।

১৫ই আগস্ট হত্যাকাণ্ডের পর মোশতাক ও তার সহযোগীরা ক্ষমতাকে স্থায়ী ও নিরাপদ করার জন্য সেনাবাহিনীর
ওপর নিয়ন্ত্রণ প্রতিষ্ঠার চেষ্টা করেন। এরই অংশ হিসেবে সেনাবাহিনীর প্রধান জেনারেল কে এম সফিউল্লাহর
চাকরি পররাষ্ট্র মন্ত্রণালয়ে ন্যস্ত করা হয় । ২৫শে আগস্ট মেজর জেনারেল জিয়াউর রহমানকে সেনাপ্রধান
হিসেবে নিয়োগ দেন মোশতাক । ভারতে প্রশিক্ষণরত ব্রিগেডিয়ার এইচ এম এরশাদকে মেজর জেনারেল পদে
পদোন্নতি দিয়ে সেনাবাহিনীর উপপ্রধান হিসেবে নিয়োগ দেয়া হয় ।

মোশতাক সরকারকে স্বীকৃতিদানকারী প্রথম রাষ্ট্র পাকিস্তান । বঙ্গবন্ধুর নির্মম হত্যাকাণ্ডে জুলফিকার আলী
ভুট্টোর আনন্দের সীমা ছিল না। ভুট্টো খুনিচক্রকে অভিনন্দন জানিয়েছেন, কারণ এটা ছিল তার কাছে
পাকিস্তানের বিজয়, যা ১৯৭১ সালে হারানো ভূখণ্ড ফিরে পাওয়ার শামিল । চীন ও সৌদি আরব বাংলাদেশকে
স্বীকৃতি দেয় যথাক্রমে ১৬ই ও ৩১শে আগস্ট, ১৯৭৫ | জনসমর্থনহীন মোশতাকের সামরিক সরকারের পতন
হয় ১৯৭৫ সালের ওরা নভেম্বর |

খালেদ মোশাররফের অভ্যুত্থান ও পাল্টা অভ্যুত্থান

১৫ই আগস্ট হত্যাকান্ডের ফলে দেশে চরম রাজনৈতিক শূন্যতার পাশাপাশি সেনাবাহিনীতে দেখা দেয়
নৈরাজ্যকর অবস্থা ৷ মোশতাকের পক্ষে এই পরিস্থিতি মোকাবিলা করা সম্ভব ছিল না । কারণ বঙ্গবন্ধু হত্যাকাণ্ডের
সঙ্গে যুক্ত সেনা কর্মকর্তা ও সৈনিকদের সঙ্গে ষড়যন্ত্র করেই মোশতাক ক্ষমতা দখল করেছেন । তাই এই
সৈনিকদের ওপর তার কোনো নিয়ন্ত্রণ ছিল না। বঙ্গভবনে অবস্থান করে খুনিচক্র রষ্ট্ক্ষমতায় নিজেদের
আধিপত্য প্রতিষ্ঠা করে নেয়। এতে সেনাবাহিনীর চেইন অব কমান্ড একেবারে ভেঙে পড়ে ।

উচ্চপদস্থ সামরিক কর্মকর্তাদের দাবির মুখেও নবনিযুক্ত সেনাপ্রধান জেনারেল জিয়া সেনাবাহিনীতে শৃঙ্খলা
প্রতিষ্ঠার কোনো উদ্যোগ নেননি। কারণ ১৫ই আগস্ট হত্যাকাণ্ডের সঙ্গে জড়িতদের সহায়তায় জিয়া
সেনাপ্রধানের পদ লাভ করেছেন । সুতরাং তাদের বিরুদ্ধে শক্ত অবস্থান নেয়া জিয়ার পক্ষে সম্ভব ছিল না।
এমন পরিস্থিতিতে জিয়ার নিষ্কিয়তা সেনাবাহিনীর মধ্যে অসন্তোষ আরও বাড়িয়ে দেয় ।