২০১৮

বাংলাদেশের ইতিহাস ও বিশ্বসভ্যতা ৬১

আলাউদ্দিন জানিকে বিহারের শাসনকর্তা নিযুক্ত করেন এবং ইওজ খলজিকে বঙ্গের শাসক পদে বহাল রেখে
দিলসিতে ফিরে যান । কিন্তু সুলতান দিল্পিতে প্রত্যাবর্তনের সঙ্গে সঙ্গে ইওজ খলজি পুনরায় স্বাধীনতা ঘোষণা
করেন । বিহার আক্রমণ করে সেখানকার শাসনকর্তা আলাউদ্দিন জানিকে বিতাড়ন করা হয় ।

ইওজ খলজি লখনৌতি ফিরে এসেই বুঝতে পেরেছিলেন যে, ইলতুর্থমশ আবার বাংলা আক্রমণ করবেন । তিনি
প্রায় এক বছরকাল প্রস্তুতি নিয়ে রাজধানীতে অবস্থান করেন এবং পাল্টা আক্রমণের জন্য অপেক্ষা করেন | এ
সময় দিল্লির রাজকীয় বাহিনী অযোধ্যার বিদ্রোহ দমনে ব্যস্ত হয়ে পড়ে । ইওজ খলজি মনে করলেন এ
অবস্থায় দিলি বাহিনীর পক্ষে বাংলা আক্রমণ করা সম্ভব হবে না। তাই তিনি এ অবসরে পূর্ববঙ্গ আক্রমণ করার
মনস্থ করেন। রাজধানী লখনৌতি একপ্রকার অরক্ষিত অবস্থায় ছিল। এদিকে, সুলতান ইলতুথমিশ পুত্র
নাসিরউদ্দিন মাহমুদকে লখনৌতি আক্রমণের নির্দেশ দেন। ইওজ খলজির অনুপস্থিতির সুযোগ নিয়ে
নাসিরউদ্দিন মাহমুদ বঙ্গের রাজধানী লখনৌতি আক্রমণ করেন। এ সংবাদ শোনার সঙ্গে সঙ্গে ইওজ খলজি
অতি অল্প সংখ্যক সৈন্য সঙ্গে নিয়ে রাজধানীতে তাড়াতাড়ি ফিরে আসেন । শব্রুবাহিনী পূর্বেই তার বসনকোট
দুর্গ অধিকার করেছিল । যুদ্ধে ইওজ খলজি পরাজিত ও বন্দী হন। পরে তীকে হত্যা করা হয় । ইওজ খলজির
পরাজয় ও পতনের ফলে বঙ্গদেশ পুরোপুরিভাবে দিল্লির সুলতানের অধিকারে আসে । নাসিরউদ্দিন মাহমুদ
বঙ্গদেশের শাসনকর্তা নিযুক্ত হন ।

ইওজ খলজি শিল্প ও সাহিত্যের একজন পৃষ্ঠপোষক ছিলেন । তীরই পৃষ্ঠপোষকতায় গৌড়ের জুমা মসজিদ
এবং আরও কয়েকটি মসজিদ নির্মিত হয়েছিল। তার আমলে মধ্য এশিয়া থেকে বহু মুসলিম সুফি ও সৈয়দ তার
দরবারে আশ্রয় গ্রহণ করেন। এ সমস্ত সুফি ও সুধীগণ বঙগদেশে ইসলাম প্রচারে যথেষ্ট সহায়তা করেন।

তাদের আগমন ও ইওজ খলজির পৃষ্ঠপোষকতায় লখনৌতি মুসলমানদের শিক্ষা ও সংস্কৃতির কেন্দ্রে পরিণত
হয়।

ইওজ খলজির মৃত্যুর পর থেকে ১২৮৭ খ্রিষ্টাব্দ পর্যন্ত ষাট বছর বাংলা দিল্পির মুসলমান শাসকদের একটি
প্রদেশে পরিগণিত হয় । এ সময় পনেরো জন শাসনকর্তা বাংলা শাসন করেন। তাদের দশজন ছিলেন দাস।
দাসদের “মামলুক' বলা হয়। এ কারণে ষাট বছরের বাংলার শাসনকে অনেকে দাস শাসন বা মামলুক শাসন
বলে অভিহিত করেন। কিন্তু এ যুগের পনেরোজন শাসকের সকলেই তুর্কি বংশের ছিলেন । তুর্কি শাসকদের
সময়ে দিল্লিতে অভ্যন্তরীণ গোলযোগ চলছিল । সুতরাং বাংলার মতো দূরবর্তী প্রদেশের দিকে সুলতানদের
মনোযোগ দেওয়ার সুযোগ ছিল না । পরিণামে বাংলার তুর্কি শাসকরা অনেকটা স্বাধীনভাবে দেশ পরিচালনা
করতেন । ১২২৯ খ্রিষ্টাব্দে নাসিরউদ্দিন মাহমুদ মৃত্যুবরণ করলে অল্প সময়ের জন্য বাংলায় ক্ষমতায় বসেন
দওলত শাহ-বিন-মওদুদ। বাংলার অর্থাৎ লখনৌতির প্রথম তুর্কি শাসনকর্তা ছিলেন নাসিরউদ্দিন মাহমুদ ।
তিনি ছিলেন দিল্পির সুলতান ইলতুৎমিশের পুত্র । ১২৩৬ খ্রিষ্টাব্দে সুলতান ইলতুৎমিশের মৃত্যু হলে দিল্লিতে
গোলযোগ দেখা যায় । এ সুযোগে আওর খান আইবক লখনৌতির ক্ষমতা দখল করে নেন । কিন্তু অল্পকাল
পরেই বিহারের শাসনকর্তা তুঘরল তুঘান খানের হাতে তার পরাজয় ঘটে । তুঘান খান ১২৪৫ খিষ্টাব্দ পর্যন্ত নয়
বছর বাংলার শাসনকর্তা ছিলেন । এরপর দুই বছরের জন্য লখনৌতির ক্ষমতায় বসেন ওমর খান।

১২৪৭ থেকে ১২৫১ খিষ্টাব্দ পর্যস্ত বাংলা শাসন করেন জালালউদ্দিন মাসুদ জানি। তিনি লখনৌতিতে শাস্তি
ফিরিয়ে আনতে সক্ষম হন । পরবর্তী শাসক ছিলেন অযোধ্যার শাসনকর্তা মালিক ইখতিয়ার উদ্দিন ইউজবক |
যথেষ্ট শক্তি সঞ্চয় করার পর মাসুদ জানি ১২৫৫ খিষ্টাব্দে “মুঘিসউদ্দিন' উপাধি ধারণ করে স্বাধীনতা ঘোষণা
করেন । তিনি ১২৫৭ খ্রিষ্টাব্দে নিহত হন। পরবর্তী দুই বছর লখনৌতি স্বাধীনভাবে শাসন করেন মালিক