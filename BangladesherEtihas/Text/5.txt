অষ্টম অধ্যায়
বাংলায় ইংরেজ শাসনের সূচনাপর্ব

প্রাচীনকাল থেকে ভারত উপমহাদেশ -বিশেষ করে বাংলা অঞ্চল ছিল ধনসম্পদে পূর্ণ রূপকথার মতো
একটি দেশ । এ অঞ্চলের স্বয়ংসম্পূর্ণ গ্রামে মানুষের জীবনযাপনের জন্য যা কিছু প্রয়োজন সবই তখন পাওয়া
যেত । এই স্বয়ংসম্পূর্ণ গ্রামের কৃষকের ক্ষেততরা ফসল, গোলাভরা ধান, পুকুরভরা মাছ থাকত। কুটির
শিল্পেও গ্রাম ছিল সমৃদ্ধ । তাতিদের হাতে বোনা কাপড় ইউরোপের কাপড়ের চেয়েও উন্নতমানের ছিল ।
এর মধ্যে জগৎ বিখ্যাত ছিল মসলিন কাপড় । তাছাড়া উপমহাদেশের অন্যান্য অঞ্চলও নানা ধরনের
বাণিজ্যিক পণ্য ও মসলার জন্য বিখ্যাত ছিল। এসব পণ্যের আকর্ষণেই অনেকেই এদেশের সঙ্গে বাণিজ্য
করতে এসেছে । ইংরেজ ইস্ট ইন্ডিয়া কোম্পানিও উপমহাদেশে এসেছিল ব্যবসায়-বাণিজ্য করতে । পরবর্তী
সময়ে তারা এদেশের রাষ্ট্র ক্ষমতা দখল করতে সক্ষম হয় । এদেশে আগত অন্যান্য ইউরোপীয়
কোম্পানিকে পরাজিত করে এবং স্থানীয় শাসকদের বিরুদ্ধে নানামুখী ষড়যন্ত্র করে কীভাবে ইংরেজ ব্যবসায়ী
কোম্পানি এ অঞ্চলে ইংরেজ শাসনের সূচনা করে, বর্তমান অধ্যায়ে সে বিষয়ে আলোকপাত করা হয়েছে।

এই অধ্যায় শেষে আমরা-
বাংলায় ইংরেজ শাসনের পটভূমি ব্যাখ্যা করতে পারব;

পলাশি ও বক্সারের যুদ্ধের কারণ ও ফলাফল মূল্যায়ন করতে পারব;

ইংরেজ শাসন প্রতিষ্ঠায় দিওয়ানি লাভের গুরুত্ত্ ব্যাখ্যা করতে পারব;
চিরস্থায়ী বন্দোবস্তের পটভূমি ও ফলাফল ব্যাখ্যা করতে পারব;

ইংরেজ শাসনের ফলে বাংলায় রাজনৈতিক পরিবর্তনসমূহ অনুধাবনে সক্ষম হব ।

ইউরোপীয়দের আগমন

সপ্তম শতক থেকে এ অঞ্চলের সঙ্গে আরব বণিকদের ব্যবসায়-বাণিজ্য ছিল একচেটিয়া । তারা বাণিজ্য
করত মূলত সমুদ্রপথে । ১৪৫৩ সালে কন্সস্টান্টিনপোল উসমানীয় তুর্কিরা দখল করে নেয়। ফলে
উপমহাদেশের সাথে জলপথে ব্যবসায়-বাণিজ্য বন্ধ হয়ে যায় । সুতরাং প্রাচ্যের সাথে পাশ্চাত্যের ব্যবসায়
-বাণিজ্যের জন্য ভিন্ন জলপথ আবিষ্কারের প্রয়োজন হয়ে পড়ে । মূলত এ কারণেই ইউরোপীয় শক্তিগুলো
সমুদ্রপথে উপমহাদেশে আসার অভিযান শুরু করে ।

প্তৃগিজ

পর্তুগিজদের মধ্যে যে দুঃসাহসী নাবিক প্রথম সমুদ্রপথে এদেশে আসেন, তার নাম ভাক্কো-ডা-গামা । তিনি ১৪৯৮
সালের ২৭শে মে ভারতের পশ্চিম-উপকুলের কালিকট বন্দরে এসে উপস্থিত হন। উপমহাদেশে তার এ
আগমন ব্যবসা-বাণিজ্য এবং যোগাযোগ ক্ষেত্রে এক নতুন যুগের সূচনা করে ।

ফর্মী-১৩, বাংলাদেশের ইতিহাস ও বিশ্বসভ্যতা, ৯ম-১০ শ্রেণি