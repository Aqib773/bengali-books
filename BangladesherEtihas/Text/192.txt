২০১৮

বাংলাদেশের ইতিহাস ও বিশ্বসভ্যতা ৫৯

লক্ষণ সেন তাদের অশ্ব ব্যবসায়ী মনে করে নগরীর অভ্যন্তরে প্রবেশের অনুমতি দেন । কিন্তু এ ক্ষুদ্ব দল
রাজপ্রাসাদের সম্মুখে এসে হঠাৎ তরবারি উন্মুক্ত করে প্রাসাদ রক্ষীদের হত্যা করে । অকস্মাৎ এ আক্রমণে
চারদিকে হৈচৈ পড়ে যায়। প্রাসাদ অরক্ষিত রেখে সকলে প্রাণভয়ে পালিয়ে যায় । ইতোমধ্যে বখতিয়ারের
দ্বিতীয় দল নগরের মধ্যে এবং তৃতীয় দল তোরণ-দ্বারে এসে উপস্থিত হয়। সমস্ত নগরী তখন প্রায় অবরুদ্ধ ।
নাগরিকগণ ভীত-সন্তরস্ত । এ অবস্থায় রাজা লক্ষণ সেন হতাশ হয়ে পড়েন । শত্রুর আক্রমণ থেকে আত্মরক্ষার
কোনো উপায় নেই দেখে তিনি পিছনের দরজা দিয়ে সপরিবারে খালি পায়ে গোপনে নৌকাযোগে পূর্ববঙ্গের
মুলীগঞ্জ জেলার বিক্রমপুরে আশ্রয় গ্রহণ করেন। অল্প সময়ের মধ্যে বখতিয়ার খলজির পশ্চাদ্গামী অবশিষ্ট
সৈন্যদলও এসে উপস্থিত হলো । বিনা বাধায় নদীয়া ও পার্শ্ববর্তী অঞ্চল মুসলমানদের অধিকারে আসে ।
বখতিয়ার খলজির নদীয়া জয়ের সঠিক তারিখ সম্বন্ধে এরতিহাসিকদের মধ্যে মতভেদ আছে। তবে বর্তমানে
১২০৪ খিষ্টাব্দই নদীয়া জয়ের সময় হিসেবে স্বীকৃতি পেয়েছে ।

এরপর বখতিয়ার নদীয়া ত্যাগ করে লক্ষণাবতীর (গৌড়) দিকে অগ্রসর হন । তিনি লক্ষণাবতী অধিকার করে
সেখানেই রাজধানী স্থাপন করেন । লক্ষণাবতীই মুসলমান আমলে লখনৌতি নামে পরিচিত হয় ৷ গৌড় জয়ের
পর বখতিয়ার আরও পূর্ব দিকে অগ্রসর হয়ে বরেন্দ্র বা উত্তর বাংলায় নিজ অধিকার বিস্তার করেন । এখানে
উল্লেখ্য যে, বখতিয়ার খলজি নদীয়া ও গৌড় বিজয়ের পর একটি স্বাধীন রাজ্যের অধিপতি হলেও তিনি সমগ্র
বাংলায় আধিপত্য বিস্তার করতে পারেননি । পূর্ববঙ্গে লক্ষণ সেনের অধিকার অক্ষুণ্ন ছিল। মৃত্যুর পর তার
বংশধররা আরও কিছুদিন পূর্ববঙ্গ শাসন করেছিলেন।

গৌড় বা লখনৌতি বিজয়ের দুই বছর পর বখতিয়ার খলজি তিব্বত অভিযানে বের হন । এ তিব্বত
অভিযানই ছিল তার জীবনের শেষ সমর অভিযান। কিন্তু তার এ অভিযান ব্যর্থ হলে তিনি দেবকোটে ফিরে
আসেন । সেখানে অসুস্থ হয়ে পড়লে ১২০৬ খ্রিষ্টাব্দে তিনি মৃত্যুমুখে পতিত হন। অনুমান করা হয় আলি
মর্দান নামে একজন আমির তাকে হত্যা করেছিল ।

বাংলায় মুসলমান শাসনের ইতিহাসে ইখতিয়ার উদ্দিন মুহন্মদ_বিন-বখতিয়ার খলজির নাম বিশেষভাবে
উল্লেখযোগ্য । তীর প্রচেষ্টার ফলেই এদেশে প্রথম মুসলমানদের শাসন প্রতিষ্ঠিত হয় | এ শাসন প্রায় সাড়ে
পাঁচশ" বছরের অধিক স্থায়ী হয়েছিল (১২০৪-১৭৬৫ খিষ্টাব্দ) ৷ রাজ্য জয় করেই বখতিয়ার খলজি ক্ষান্ত
ছিলেন না। বিজিত অঞ্চলে তার শাসন সুপ্রতিষ্ঠিত করার জন্যও তিনি যথাযথ ব্যবস্থা গ্রহণ করেছিলেন ।
ইসলাম ধর্ম ও মুসলমান সংস্কৃতি বিকাশের জন্য তার ভূমিকা ছিল উল্লেখযোগ্য ৷ তার শাসনকালে বহু মাদ্রাসা,
মক্তব, মসজিদ নির্মিত হয়েছিল |

বাংলায় তুর্কি শাসনের ইতিহাস

বাংলায় মুসলমান শাসন প্রতিষ্ঠার সূচনা করেন বখতিয়ার খলজি । এ পর্বের প্রথম পর্যায় ছিল ১২০৪ থেকে ১৩৩৮
খিষ্টাব্দ পর্যন্ত ৷ এ যুগের শাসনকর্তাদের পুরোপুরি স্বাধীন বলা যাবে না। তীদের কেউ ছিলেন বখতিয়ারের
সহযোদ্ধা খলজি মালিক, আবার কেউ কেউ তুর্কি বংশের শাসক | শাসকদের সকলেই দিল্সির সুলতানদের
অধীনে বাংলার শাসনকর্তা হয়ে এসেছিলেন । পরবর্তীকালে অনেক শাসনকর্তাই দিশ্তির বিরুদ্ধে বিদ্বোহ করে
স্বাধীন হতে চেয়েছেন । তবে তাদের বিদ্রোহ শেষ পর্যন্ত সফল হয়নি । দিল্সির আক্রমণের মুখে তা ব্যর্থতায়
পর্যবসিত হয়েছে । মুসলিম শাসনের এ যুগ ছিল বিদ্রোহ-বিশৃঙ্খলায় পূর্ণ । তাই এঁতিহাসিক জিয়াউদ্দিন
বারানী বাংলাদেশের নাম দিয়েছিলেন 'বুলগাকপুর” ৷ এর অর্থ “বিদ্রোহের নগরী” ।