৪৮ বাংলাদেশের ইতিহাস ও বিশ্বসভ্যতা

আর্য সমাজে জাতিভেদ প্রথা অত্যন্ত ব্যাপক ছিল । তারা দীর্ঘদিন এদেশে বসবাস করার ফলে বাংলায়ও
এ ব্যবস্থা চালু হয় । তখন হিন্দুদের মধ্যে ব্রাহ্মণ, ক্ষত্রিয়, বৈশ্য ও শুদ্ধ এ চারটি বর্ণের বিভাজন ছিল ।
পরবর্তী সময়ে আরও নানা প্রকার সংকর অর্থাৎ মিশ্র জাতির সৃষ্টি হয়। সমাজে প্রত্যেক জাতিরই নির্দিষ্ট
পেশা ছিল । অধ্যয়ন, অধ্যাপনা ও পৃজা-পার্বণ করা- এগুলো ছিল ব্রাহ্মণদের নির্দিষ্ট কর্ম। তারা সমাজে
সর্বশ্রেষ্ঠ মর্যাদা লাভ করতো। ক্ষত্রিয়দের পেশা ছিল যুদ্ধ করা । ব্যবসা-বাণিজ্য করা ছিল বৈশ্যদের কাজ।
সবচেয়ে নীচু শ্রেণির শূত্ররা সাধারণত কৃষিকাজ, মাছ শিকার ও অন্যান্য ছোটখাটো কাজ করত।। ব্রাহ্মণ
ছাড়া বাকি সব বর্ণের মানুষ একে অন্যের সাথে মেলামেশা করতো । সাধারণত এক জাতির মধ্যেই বিবাহ
হতো, তবে উচ্চ শ্রেণির বর ও নিম্ন শ্রেণির কনের মধ্যে বিবাহও চালু ছিল । কিন্তু পরবর্তী সময়ে এসব
ব্যাপারে কঠোর নিয়ম চালু হয় ।

বাঙালি মেয়েদের গুণাবলির সুখ্যাতি ছিল। মেয়েরা লেখাপড়া শিখত | সে যুগে অবরোধ বা পর্দাপ্রথা ছিল
না। একটি বিবাহ ছিল সমাজের নিয়ম | তবে পুরুষেরা বহু স্ত্রী রাখতে পারত। বিধবাকে নিরামিষ
আহার করে সব ধরনের বিলাসিতা ত্যাগ করতে হতো । স্বামীর মৃত্যু হলে স্ত্রীকেও মৃত স্বামীর চিতায়
সহমরণে যেতে হতো । এ প্রথাকে বলা হয় “সতীদাহ প্রথা' ৷ ধন-সম্পত্তিতে নারীদের কোনো
আইনগত অধিকার ছিল না। বাংলার প্রাচীন ধর্মশাস্ত্রে বাঙালির উন্নত চরিত্রের কথা জানা যায়। কিন্তু
তাই বলে বাঙালির সামাজিক জীবনে কোনোরূপ দুর্নীতি ও অশ্মীলতা ছিল না, এমন কথা বলা যায় না।

বাঙালির প্রধান খাদ্য বর্তমান সময়ের মতো তখনও ছিল ভাত, মাছ, মাংস, শাক-সবজি, দুধ, দধি, ঘৃত, ক্ষীর
ইত্যাদি । চাল থেকে প্রস্তুত নানা প্রকার পিঠাও জনপ্রিয় মুখরোচক খাবার ছিল । বাঙালি ব্রাহ্মণেরা আমিষ
খেত । তখন সকল প্রকার মাছ পাওয়া যেত। পূর্ববঙ্গে ইলিশ ও শুঁটকি মাছ খুব প্রিয় খাবার ছিল । তরকারির
মধ্যে বেগুন, লাউ, কুমড়া, বিঙ্গা, কাীকরোল, কচু উৎপন্ন হতো । ফলের মধ্যে আম, কীঠাল, কলা, তাল, পেঁপে,
নারকেল, ইন্ষু পাওয়া যেত। তবে ডালের কথা কোথাও বলা নেই । দুধ, নারকেলের পানি, ইক্ষুরস, তালরসসহ
নানা প্রকার পানীয় খাবার প্রচলিত ছিল । খাওয়া-দাওয়া শেষে মসলাযুক্ত পান খাওয়ার রীতি ছিল ।

পোশাক-পরিচ্ছদের ব্যাপারে রাজা-মহারাজা ও ধনীদের কথা বাদ দিলে বিশেষ কোনো আড়ম্বর তখন ছিল
না । বাংলার নর-নারীরা যথাক্রমে ধুতি ও শাড়ি পরিধান করত । মাঝে মাঝে পুরুষেরা গায়ে চাদর আর
মেয়েরা পরতো ওড়না । উৎসব-অনুষ্ঠানে বিশেষ পোশাকের ব্যবস্থা ছিল । পুরুষ-নারী উভয়ের মধ্যেই অলঙ্কার
ব্যবহারের রীতি প্রচলিত ছিল । তারা কানে কুগুল, গলায় হার, আঙ্গুলে আংটি, হাতে বালা ও পায়ে মল
পরিধান করত । মেয়েরাই কেবল হাতে শঙ্খের বালা পরত এবং অনেক চুড়ি পরতে ভালোবাসত | মণি-মুক্তা
ও দামি সোনা-রুপার অলঙ্কার ধনীরা ব্যবহার করত। মেয়েরা নানাপ্রকার খোপা বাধত | পুরুষদের বাবরি
চুল কাধের ওপর ঝুলে থাকত । কর্পূর, চন্দন প্রভৃতি প্রসাধনসামগ্রীর সঙ্গে বিভিন্ন সুগন্ধির ব্যবহারের প্রচলন
ছিল । মেয়েদের সাজসঙ্জায় আলতা, সিঁদুর ও কুমকুমের ব্যবহারও তখন প্রচলিত ছিল । পুরুষেরা মাঝে মধ্যে
কাঠের খড়ম বা চামড়ার চটিজুতা ব্যবহার করত | তখন ছাতারও প্রচলন ছিল । তখনকার দিনে নানা রকম
খেলাধুলা ও আমোদ-প্রমোদের ব্যবস্থা ছিল। পাশা ও দাবা খেলার প্রচলন ছিল । তবে নাচ-গান ও
অভিনয়ের প্রচলন ছিল খুব বেশি । বীণা, বাঁশি, মৃদঙ্গ, ঢাক, ঢোল, খোল, করতাল ইত্যাদি তো ছিলই,
এমনকি মাটির পাব্রকেও বাদ্যযন্ত্ররূপে ব্যবহার করা হতো । কুস্তি, শিকার, ব্যায়াম, নৌকাবাইচ ও বাজিকরের
খেলা পুরুষদের খুব পছন্দ ছিল । নারীদের মধ্যে উদ্যান রচনা, জলব্রীড়া ইত্যাদি আমোদ-প্রমোদের প্রচলন
ছিল।

২০১৮