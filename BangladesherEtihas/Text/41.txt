১৩০ বাংলাদেশের ইতিহাস ও বিশ্বসভ্যতা

স্বদেশী আন্দোলন

ব্রিটিশ সরকারের বঙ্গতঙ্গের বিরুদ্ধে নিয়মতান্ত্রিক আন্দোলন ব্যর্থ হলে কংগ্রেসের উগ্রপন্থী অংশের নেতৃত্বে যে
আন্দোলন গড়ে ওঠে, তাকেই স্বদেশী আন্দোলন বলা হয় । এ আন্দোলনের মূল কর্মসূচি ছিল দুইটি- বয়কট
ও স্বদেশী ।

“বয়কট” আন্দোলনের প্রধান উদ্দেশ্য ছিল বিলেতি পণ্য বর্জন । ক্রমে ক্রমে “বয়কট' শব্দটি ব্যাপক অর্থে
ব্যবহার হতে থাকে । বয়কট শুধু বিলেতি পণ্যের মধ্যে সীমাবদ্ধ থাকে না, বিলেতি শিক্ষা বর্জনও কর্মসূচিতে
যুক্ত হয় । ফলে স্বদেশী আন্দোলন শিক্ষাক্ষেত্রে জাতীয় শিক্ষা আন্দোলনে রূপ নেয় । বঙ্গভঙ্গবিরোধী আন্দোলন
করার অপরাধে সরকারি স্কুল-কলেজ থেকে বহু শিক্ষার্থীকে বের করে দেওয়া হয়। যে কারণে জাতীয়
শিক্ষাপ্রতিষ্ঠান গড়ে তোলার প্রয়োজন দেখা দেয় । জাতীয় শিক্ষা আন্দোলনের ফলে বাংলার বিভিন্ন অঞ্চলে
অনেক জাতীয় বিদ্যালয় স্থাপিত হয় এবং কয়েকটি কারিগরি শিক্ষা কেন্দ্রও গড়ে ওঠে ।

স্বদেশী আন্দোলন ক্রমশ বাংলার বিভিন্ন অঞ্চলে ছড়িয়ে পড়ে । বিলেতি শিক্ষা বর্জনের মতো পণ্য বর্জনের
জন্যও বিভিন্ন কর্মসূচি গ্রহণ করা হয়। স্থানে স্থানে সমিতির মাধ্যমে বিলেতি পণ্য বর্জন এবং দেশীয় পণ্য
ব্যবহারে শপথ নেওয়া হয় । কংগ্রেস নেতারা গ্রামে-গঞ্জে-শহরে প্রকাশ্য সভায় বিলেতি পণ্য পুড়িয়ে ফেলা
এবং দেশীয় পণ্য ব্যবহারের জন্য জনগণকে উৎসাহিত করতে থাকেন | ফলে বিলেতি পণ্যের চাহিদা কমে
যেতে থাকে । একই সঙ্গে বাংলার বিভিন্ন অঞ্চলে এ সময় দেশি তীতবন্ত্র, সাবান, লবণ, চিনি ও চামড়ার দ্রব্য
তৈরির কারখানা গড়ে ওঠে ।

স্বদেশী আন্দোলনের সঙ্গে বাংলার বিভিন্ন শ্রেণি-পেশার মানুষ যুক্ত হতে থাকে | আন্দোলনের পক্ষে জনসমর্থন
বাড়ানোর জন্য বাংলার জেলায় জেলায় বিভিন্ন সংগঠন প্রতিষ্ঠা করা হয়, যেমন-ঢাকায় অনুশীলন, কৌলকাতায়
যুগান্তর সমিতি, বরিশালে স্বদেশীবান্ধব, ফরিদপুর ব্রতী, ময়মনসিংহে সাধনা ইত্যাদি সংগঠনের নাম
এক্ষেত্রে উল্লেখ করার মতো | জনগণকে দেশপ্রেমে উদ্বুদ্ধ করার জন্য কবি-সাহিত্যিকরা দেশাত্মবোধক বিভিন্ন
রচনা পত্রিকায় লিখতে থাকেন । এসব ক্ষেত্রে উল্লেখযোগ্য ভূমিকা রাখেন রবীন্দ্রনাথ ঠাকুর, দ্বিজেন্দ্রলাল রায়
ও রজনীকান্ত সেন প্রমুখ । বরিশালের চারণ কৰি মুকুন্দ দাস গ্রামে গ্রামে গান গেয়ে আন্দোলনের পক্ষে মানুষের
মনে দেশপ্রেম জাগাতেও সক্ষম হন। বিভিন্ন পত্রপত্রিকাও বঙ্গভঙ্গবিরোধী ও স্বদেশী আন্দোলনে গুরুত্বপূর্ণ
ভূমিকা রাখে । এক্ষেত্রে বেঙ্গলি, সম্ভ্রীবনী, যুগান্তর, অমৃতবাজার, সন্ধ্যা হিতবাদীসহ বাংলা-ইংরেজি পত্রিকা
স্বদেশ প্রেম ও বাঙালি জাতীয় চেতনায় সমৃদ্ধ লেখা ছাপতে থাকে । বাংলার নারীসমাজ স্বদেশী আন্দোলনের
মাধ্যমে রাজনীতিতে প্রত্যক্ষ অংশ নিতে শুরু করে ।

বঙ্গভজ আন্দোলন পূর্ব বঙ্গের সংখ্যাগরিষ্ঠ মুসলিম সম্প্রদায়ের স্বার্থবিরোধী হলেও কিছু মুসলমান নেতা প্রাথমিক
পর্যায়ে একে সমর্থন করেছেন কিন্তু পরবর্তী সময়ে তারা স্বদেশী ও বয়কট আন্দোলনে যোগ দেননি। তাছাড়া
স্বদেশী আন্দোলনের সঙ্গে হিন্দুধর্মের আদর্শ-আচার অনুষ্ঠানের প্রভাব থাকার কারণে মুসলমান সমাজ এ থেকে
দুরে থাকে । স্বদেশী আন্দোলনের দৃঢ় সমর্থক ছিল বাংলার জমিদার শ্রেণি । কারণ বাংলার সংখ্যাগরিষ্ঠ কৃষক
ছিল মুসলমান । তারা ভূমিব্যবস্থার কারণে চরমভাবে শোষিত হচ্ছিল । অত্যাচারিত হচ্ছিল জমিদার ও তাদের
নায়েব-গোমস্তাদের দ্বারা ৷ যে কারণে জমিদারদের প্রতি কৃষকরা ক্ষুব্ধ ছিল । আবার এই জমিদারদের অধিকাংশ
ছিল হিন্দু । জমিদারের অত্যাচারে অতিষ্ঠ অনেক দরিদ্র হিন্দু কৃষকও বঙ্গভঙ্গের সমর্থক ছিল ।

দলীয় কাজ : যেসব পত্রপত্রিকা বঙ্গভঙ্গের বিরোধী ছিল, সেগুলোর একটি তালিকা প্রস্তুত কর । স্বদেশী
আন্দোলনের ফলে গড়ে ওঠা বিপ্লবী সমিতিগুলোর নামের পাশে অঞ্চলের নাম সাজাও ।

 

 

 

 

২০১৮