২০১৮

মধ্যযুগের বাংলার রাজনৈতিক ইতিহাস (১২০৪-১৭৫৭ খিষ্টাব্দ) ৭৯

ব্যবসায়ীরা যাতে নির্দিষ্ট হারে প্রচলিত কর প্রদান করে এবং তাদের প্রতি যাতে কোনো অবিচার করা না হয়
সেদিকে দৃষ্টি রাখার জন্য সংশ্লিষ্ট কর্মচারীদের তিনি নির্দেশ দিয়েছিলেন। তার পৃষ্ঠপোষকতার কারণেই
বাংলার ব্যবসা-বাণিজ্য সম্প্রসারিত হয়েছিল । কলকাতা, টুচুড়া ও চন্দননগর বিভিন্ন বিদেশি বণিকদের
ব্যবসার কেন্দ্র হিসেবে গড়ে ওঠে |

মুর্শিদ কুলি খানের কোনো পুত্রসন্তান ছিল না। তাই তার কন্যা জিনাত-উন-নিসার স্বামী সুজাউদ্দিন
খানকে (১৭২৭-১৭৩৯ খ্রিষ্টাব্দ) সম্রাট ফররুখ শিয়ার বাংলার সুবাদার নিয়োগ করেন। সুজাউদ্দিন একজন
স্বাধীন নবাবের মর্যাদা নিয়ে সিংহাসনে বসেন। তিনি ছিলেন একজন দক্ষ শাসক। বাংলা, বিহার, উড়িষ্যা-
তিন প্রদেশেরই নবাব হয়েছিলেন তিনি। তিনি তার আত্রীয়স্বজন ও বিশ্বাসভাজনদের উচ্চপদ দান
করেন। জমিদারদের সাথেও একটি সুসম্পর্ক গড়ে তোলেন । কিন্তু সুজাউদ্দিনের শেষ জীবন সুখে কাটেনি ।
প্রাসাদের অনেক কর্মকর্তা তার বিরুদ্ধে ষড়যন্ত্র করতে থাকেন। কিন্তু দক্ষ হাতে তিনি সংকট মোকাবিলা
করেন । সুজাউদ্দিনের মৃত্যুর পর তীর পুত্র সরফরাজ খান বাংলা-বিহার-উড়িষ্যার নবাব হন। তার
অযোগ্যতার কারণে দেশজুড়ে বিশৃঙ্খলা দেখা দেয় । এ সুযোগে বিহারের নায়েব-ই-নাজিম আলিবর্দি খান
সরফরাজকে আক্রমণ করেন । সরফরাজ পরাজিত ও নিহত হন । মুঘল সম্রাটের অনুমোদনে নয়, বাহুবলে
বাংলার ক্ষমতা দখল করেন আলিবর্দি খান । আলিবর্দির শাসনকালে (১৭৪০-১৭৫৬ খ্রিষ্টাব্দ) বাংলায় শাস্তি
প্রতিষ্ঠিত হয় ।

অনেকদিন ধরেই বর্ণি নামে পরিচিত মারাঠি দস্যুরা বাংলার বিভিন্ন অঞ্চলে আক্রমণ করে জনজীবন
অতিষ্ঠ করে তুলেছিল । আলিবর্দি খান ১৭৪২ থেকে ১৭৫১ খরষ্টাব্ পর্যস্ত ১০ বছর প্রতিরোধ করে বর্ণিদের
দেশছাড়া করতে সক্ষম হন। তার শাসনকালে আফগান সৈন্যরা বিদ্রোহ করলে তিনি শক্ত হাতে তা দমন
করেন । আলিবর্দির সময়ে ইংরেজসহ অনেক ইউরোপীয় বণিকের বাণিজ্যিক তৎপরতা বাংলার বিভিন্ন অংশে
ছড়িয়ে পড়ে । একই সাথে তারা সামরিক শক্তিও সঞ্চয় করতে থাকে । আলিবর্দি খান শক্ত হাতে বণিকদের
তৎপরতা রোধ করেন ।

আলিবর্দি খান তীর কনিষ্ঠ কন্যা আমেনা বেগমের পুত্র সিরাজউদ্দৌলাকে তীর উত্তরাধিকারী মনোনীত করেন ।
আলীবর্দির প্রথম কন্যা ঘষেটি বেগমের ইচ্ছে ছিল তীর দ্বিতীয় ভগ্নির পুত্র শওকত জঙগ নবাব হবেন । ফলে
তিনি সিরাজউদ্দৌলার বিরুদ্ধে ষড়যন্ত্র করতে থাকেন। কয়েকজন অভিজাতের সমর্থন লাভ করেন ঘষেটি
বেগম । তাদের মধ্যে রায়দুর্লভ, জগৎশেঠ, মীর জীফর, উমিচাদ, রাজবলুভ প্রমুখের নাম উল্লেখ করা যায় ।
প্রাসাদের ভেতরের এ ষড়যন্ত্রকে কাজে লাগায় বাংলায় বাণিজ্য করতে আসা ইস্ট ইন্ডিয়া কোম্পানির সুচতুর
ইংরেজ বণিকরা । ষড়যন্ত্রকারীদের সাথে তারা হাত মেলায় । অবশেষে, ইংরেজদের সাথে যুদ্ধ বাধে নবাবের ।
১৭৫৭ সালের ২৩ জুন পলাশির যুদ্ধে নবাবের সেনাপ ত মীর জাফর বিশ্বীসঘাতকতা করে যুদ্ধে অংশগ্রহণে
বিরত থাকেন । অসহায়ভাবে পরাজয় ঘটে সিরাজউদ্দৌলার | এভাবেই পলাশির যুদ্ধের মধ্য দিয়ে বাংলায়
ইংরেজ শাসনের ভিত্তি স্থাপিত হয় । আর একই সাথে বাংলার মধ্যযুগেরও অবসান ঘটে ৷

 

একক কাজ :

১.  সুবাদার শাহ সুজার শেষ পরিণতি কী হয়েছিল তা উল্লেখ কর।

২. সুবাদার শায়েস্তা খানের সময়ের স্থাপত্য শিল্পের নিদর্শনগুলো উল্লেখ কর ।
৩. স্বাধীন নবাবি প্রতিষ্ঠায় সুবাদার মুর্শিদ কুলি খানের ভূমিকা ব্যাখ্যা কর ।