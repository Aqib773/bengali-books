১৬৬ বাংলাদেশের ইতিহাস ও বিশ্বসভ্যতা

সাংস্কৃতিক বৈষম্য

দুই অঞ্চলের ভাষা, সাহিত্য ও সংস্কৃতি ছিল সম্পূর্ণ আলাদা । পূর্ব পাকিস্তানের অধিবাসী ছিল মোট
জনসংখ্যার প্রায় ৫৬% | বাংলা ভাষা ও সংস্কৃতি ছিল হাজার বছরের পুরনো । অপরদিকে 88%
জনসংখ্যার পশ্চিম পাকিস্তানে বিভিন্ন ভাষা, জাতি ও সংস্কৃতি বিদ্যমান ছিল । উর্দুভাবী ছিল মাত্র ৩.২৭% |
অথচ সংখ্যাগরিষ্ঠ বাংলা ভাষা ও সুসমৃদ্ধ বাঙালি সংস্কৃতিকে মুছে ফেলার চক্রান্তে লিপ্ত হয় পশ্চিম পাকিস্তানি
শাসকরা । প্রথমেই তারা বাংলা ভাষাকে উচ্ছেদ করার চেষ্টা করে এবং বাংলা ভাষাকে উর্দু বর্ণে লেখানোর
ষড়যন্ত্র শুরু করে । বাঙালি সংস্কৃতিকে সমৃদ্ধ করেছে রবীন্দ্রনাথের সঙ্গীত, নাটক, সাহিত্য ৷ বাঙালি
সংস্কৃতিতে আঘাত হানার জন্য রবীন্দ্রসঙ্গীত ও রচনাবলি নিষিদ্ধ করার চেষ্টা করা হয়েছে। পহেলা বৈশাখ
বাংলা নববর্ষ উদযাপনকে হিন্দু প্রভাব বলে উল্লেখ করে সেখানেও বাধাদানের চেষ্টা করা হয় ।

 

দলীয় কাজ : সামরিক, অর্থনৈতিক ও শিক্ষাক্ষেত্রে পূর্ব পাকিস্তানের প্রতি পাকিস্তানের কেন্দ্রীয় সরকারের
বৈষম্যের লেখচিত্রে প্রকাশ কর।

 

 

 

ছয় দফা ও বাঙালি জাতীয়তাবাদ

পাকিস্তানি উপনিবেশিক শাসন ও শোষণ থেকে মুক্ত হওয়ার জন্য বঙ্গবন্ধু শেখ মুজিবুর রহমান ১৯৬৬ সালে
ছয় দফা কর্মসূচি ঘোষণা করেন । বঙ্গবন্ধুর উদ্দেশ্য ছিল, ছয় দফা দাবি আদায়ের মাধ্যমে পূর্ব পাকিস্তানকে
বৈষম্যের হাত থেকে রক্ষা করা । মূলত ভারত-পাকিস্তান যুদ্ধ অবসানের পর পূর্ব পাকিস্তানের নিরাপত্তার
প্রতি পশ্চিম পাকিস্তানি সরকারের চরম অবহেলা ও সীমাহীন বৈষম্যের বিরুদ্ধে বঙ্গবন্ধু সোচ্চার হন । ১৯৬৬
সালের ৫-৬ই ফেব্রুয়ারি লাহোরে বিরোধীদলীয় নেতারা একটি সম্মেলনের আহ্বান করেন । আওয়ামী লীগের
শীর্ষ নেতাদের নিয়ে ব্জবন্ধু লাহোর পৌঁছান । সম্মেলনে বঙ্গবন্ধু এতিহাসিক “ছয় দফা" প্রস্তাব পেশ করলে
সম্মেলনের নেতৃবৃন্দ তা প্রত্যাখ্যান করেন । বঙ্গবন্ধু সম্মেলন বর্জন করেন এবং ছয় দফা সাংবাদিকদের
সামনে প্রকাশ করে ঢাকায় ফিরে আসেন । ২১শে ফেব্রুয়ারি বঙ্গবন্ধুর নামে “আমাদের বীচার দাবি : ছয়
দফা কর্মসূচি' শীর্ষক একটি পুস্তিকা প্রকাশ করা হয় । দফাগুলো ছিল নিমনরূপ :

১. লাহোর প্রস্তাবের ভিত্তিতে সংবিধান রচনা করে পাকিস্তানকে একটি ফেডারেল রাষ্ট্র হিসেবে গঠন করতে
হবে । এটি হবে সংসদীয় পদ্ধতির যুক্তরাষ্ট্র ব্যবস্থা । প্রাপ্তবয়স্কদের সর্বজনীন ভোটাধিকারের মাধ্যমে
নির্বাচিত প্রতিনিধিদের নিয়ে গঠিত কেন্দ্রীয় ও প্রাদেশিক আইনসভা হবে সার্বভৌম ।

২. ফেডারেল সরকারের হাতে থাকবে প্রতিরক্ষা ও পররাষ্ট্র বিষয়। অন্যান্য বিষয় থাকবে প্রাদেশিক
সরকারের হাতে ।

৩. ক. দেশের দুই অঞ্চলের জন্য সহজে বিনিময়যোগ্য দুটি মুদ্রা চালু থাকবে । মুদ্রা লেনদেনের হিসাব
রাখার জন্য দুই অঞ্চলের জন্য দুইটি স্বতন্ত্র স্টেট ব্যাংক থাকবে । মুদ্রা ও ব্যাংক পরিচালনার
ক্ষমতা থাকবে প্রাদেশিক সরকারের হাতে ।

২০১৮