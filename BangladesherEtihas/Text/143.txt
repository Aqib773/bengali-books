২২২ বাংলাদেশের ইতিহাস ও বিশ্বসভ্যতা

নির্বাচন

১৯৮৬ সালের ৭ই মে তৃতীয় জাতীয় সংসদ নির্বাচন অনুষ্ঠিত হয় । এতে এরশাদের জাতীয় পার্টি, আওয়ামী
লীগের নেতৃত্বে ৮ দলীয় জোট এবং জামায়াতে ইসলামীসহ মোট ২৮টি দল অংশগ্রহণ করে । বিএনপির
নেতৃত্বাধীন ৭ দলীয় জোট নির্বাচন বর্জন করে । নির্বাচনে জাতীয় পার্টি মোট ৩০০ আসনের মধ্যে ১৫৩টি
আসন পেয়ে জয়লাভ করে | আওয়ামী লীগ এককভাবে ৭৬টি আসন লাভ করে দ্বিতীয় বৃহত্তম দল হিসেবে
জাতীয় সংসদে বিরোধীদলীয় আসন গ্রহণ করে । নির্বাচনের পর আওয়ামী লীগসহ অন্যান্য দল এরশাদের
বিরুদ্ধে মিডিয়া ক্যুর মাধ্যমে বিজয় ছিনিয়ে নেয়ার অভিযোগ উত্থাপন করে । পর্যবেক্ষকগণও এ অভিযোগের
যথার্থতাকে সমর্থন করেন । ১৯৮৬ সালের ১৫ই অক্টোবর রাষ্ট্রপতি নির্বাচন অনুষ্ঠিত হয়। প্রধান বিরোধী
দলগুলো নির্বাচন বয়কট করে । প্রহসনমূলক এ নির্বাচনে এরশাদকে রাষ্ট্রপতি ঘোষণা করা হয় ।

রাষ্ট্রধর্ম ইসলাম

লে. জেনারেল হুসেইন মুহম্মদ এরশাদ সংবিধানের অষ্টম সংশোধনীর মাধ্যমে ইসলামকে রাষ্ট্রধর্ম বলে ঘোষণা
করেন । এই সংশোধনীর মাধ্যমে তিনি ইসলামপন্থী দলগুলোর সমর্থন লাভের চেষ্টা করেন । মূলত রাজনৈতিক
উদ্দেশে এরশাদ এই সংশোধনী আনেন | বলার অপেক্ষা রাখে না ইসলামকে রাষ্ট্রধর্ম করা ছিল মহান মুক্তিযুদ্ধের
চেতনার পরিপন্থী ।

স্বৈরাচারবিরোধী আন্দোলন

স্বাধীনতার পর বাংলাদেশের শাসকদের মধ্যে সবচেয়ে বেশি ছাত্র-জনতার প্রতিরোধ, আন্দোলন, সংগ্রাম,
হরতাল মোকাবেলা করেছেন জেনারেল এরশাদ । ১৯৮২ থেকে ১৯৯০ পর্যন্ত এরশাদবিরোধী আন্দোলনে
ছাত্ররা গুরুতৃপূর্ণ ভূমিকা পালন করেন । যে কারণে এরশাদ বিভিন্ন সময়ে ঢাকা বিশ্ববিদ্যালয়সহ অন্যান্য
বিশ্ববিদ্যালয় অনির্দিষ্টকালের জন্য বন্ধ ঘোষণা করেন ।
এরশাদবিরোধী আন্দোলনে রাজনৈতিক দলগুলো বিভিন্ন জোট গড়ে তোলে। আওয়ামী লীগ প্রধান
শেখ হাসিনার নেতৃত্বে ৮ দলীয় জোট ও রাশেদ খান মেননের নেতৃত্বে বাম সংগঠনের ৫ দলীয় জোট গড়ে

ওঠে (যাপরে ১৫ দলীয় জোটে রূপান্তরিত হয়)। অন্যদিকে বিএনপি নেত্রী বেগম খালেদা জিয়ার
নেতৃত্বে ৭ দলীয় জোট গড়ে ওঠে ।

আন্দোলন দমনে জেনারেল এরশাদ দমন, পীড়ন, অত্যাচার ও হত্যার পথ বেছে নেন । ছাত্র-জনতার মিছিলে
পুলিশের ট্রাক তুলে দেওয়া, সরাসরি গুলি করার ঘটনাও কম হয়নি । ১৯৮৩ সালের ১৫ই ফেব্রুয়ারি পুলিশের
গুলিতে জাফর, জয়নাল, মোজাম্মেল নিহত হন; বহু নেতাকর্মী আটক হয় । ছাত্র আন্দোলন দমনে এরশাদের
নতুন বাংলা ছাত্রসমাজ সন্ত্রাসের পথ অবলম্বন করে | ১৯৮৫ সালের ১৩ই ফেব্রুয়ারি এরশাদের ছাত্র সংগঠনের
হাতে ঢাকা বিশ্ববিদ্যালয়ের ছাত্র রাউফুন বসুনিয়া নিহত হন। এরশাদবিরোধী আন্দোলনকে বেগবান করার
জন্য ২২টি ছাত্র সংগঠন মিলে গঠিত হয় সর্বদলীয় ছাত্র সংগ্রাম পরিষদ ।

১৯৮৭ সালের মাঝামাঝি সময়ে প্রধান রাজনৈতিক দলগুলো উপলব্ধি করে যে, এরশাদের বিরুদ্ধে অভিন্ন কর্মসূচি
ছাড়া আন্দোলন সফল হবে না । উল্লেখ্য ১৯৮৬ সালে অনুষ্ঠিত জাতীয় সংসদ নির্বাচন এবং রাষ্ট্রপতি নির্বাচনের
পর থেকেই এরশাদ সরকারের বিরুদ্ধে সকল রাজনৈতিক দল, সাধারণ জনগণ এবং নাগরিক সমাজ বিক্ষোভে ফেটে
পড়ে । এরশাদের পদত্যাগ ও একটি অর্থবহ নির্বাচনের দাবিতে বিরোধী দল দুর্বার গণআন্দোলন শুরু করে ।

২০১৮