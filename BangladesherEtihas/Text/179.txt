২০১৮

পঞ্চম অধ্যায়
প্রাচীন বাংলার সামাজিক, অর্থনৈতিক ও সাংস্কৃতিক ইতিহাস

মানুষ সামাজিক জীব | সমাজবদ্ধ হয়ে বসবাস করাই তার স্বভাব । এভাবে বাস করতে হলে চাই একে
অন্যের সাথে সহযোগিতা । এ কারণেই মানুষের প্রয়োজন পড়ে বিভিন্ন সামাজিক অর্থনেতিক ও রাজনৈতিকসহ
অন্যান্য প্রতিষ্ঠান গড়ে তোলা । জীবন বাঁচাতে প্রধান তিনটি জিনিসের প্রথম প্রয়োজন- খাদ্য, বন্ত্র এবং
বাসস্থান ৷ এর পরই মানুষ জীবনকে সুন্দরভাবে এগিয়ে নিয়ে যেতে মনোযোগ দেয় শিক্ষা, বিজ্ঞান, শিল্পকলা,
আইন প্রভৃতির উন্নয়নে । সমাজ জীবন বিকাশে মানুষের এ সমস্ত কাজকর্মের একক্রিত রূপই হচ্ছে তার
সংস্কৃতি । আর্ধদের আগমনের পূর্বে বাংলার প্রাচীন মানুষ একটি সামাজিক ও সাংস্কৃতিক জীবন গড়ে তুলেছিল ।
বাংলার সমাজ-সংস্কৃতির এটাই সবচেয়ে প্রাচীন রূপ । পণ্ডিতদের মতে, এদের ভাষার নাম ছিল “অস্ট্রিক'।
জাতি হিসেবে এদের বলা হতো নিষাদ । এরপর বাংলার ক্ষুদ্র নৃগোষ্ঠীর সাথে মিশে যায় “আলপাইন' নামে
এক জাতি । আর্যরা এদেশে আসার পূর্বে এরা মিলেমিশে বাংলার সংস্কৃতি গড়ে তোলে । বাঙালির জনপ্রকৃতিতে
বিভিন্ন মানবগোষ্ঠীর ধারা এসে মিলিত হয়েছে৷ এটি তাদেরকে “সংকর-জন” হিসেবে পরিচিত করেছে।
বহু বছর বিচিত্র আদান-প্রদান ও মিশ্রণের ফলে বাঙালির একটি নিজস্ব দৈহিক বৈশিষ্ট্য তৈরি হয়েছে ।

এই অধ্যায় শেষে আমরা __
* প্রাচীন বাংলার আর্থ-সামাজিক অবস্থার বর্ণনা করতে পারব;
* প্রাচীন বাংলার শিল্পকলা, স্থাপত্য, ভাস্কর্য ও চিত্রকলার বর্ণনা করতে পারব;
৪ প্রাচীন বাংলার ভাষা ও সাহিত্যের উত্তব ও বিকাশ ব্যাখ্যা করতে পারব;

* প্রাচীন বাংলার ধর্ম, আচার-অনুষ্ঠান, উৎসব ও রীতি-নীতিতে জনগণের প্রদর্শিত মূল্যবোধ ও
বিশ্বাস ব্যাখ্যা করতে পারব;

* প্রাচীন বাংলার আর্থ-সামাজিক ও সাংস্কৃতিক চর্চায় তৎকালীন গুরুত্বপূর্ণ রাজবংশসমূহের অবদান
সম্পর্কে ইতিবাচক ধারণা পোষণ করতে সক্ষম হব;

ইতিহাস চর্চার মাধ্যমে প্রাচীন বাংলার আর্থ-সামাজিক, সাংস্কৃতিক জীবনের উদ্ভব ও বিকাশ
সম্পর্কে জানতে আগ্রহী হব |

প্রাচীন বাংলার সমাজ, অর্থনীতি ও সংস্কৃতি

প্রাচীন বাংলার সামাজিক জীবন

মৌর্য শাসনের পূর্বে বাংলার অধিবাসীদের মধ্যে তেমন কোনো রাজনৈতিক পরিচয় গড়ে ওঠেনি । এ সময়ে
সমাজ বিভিন্ন গোত্রে বিভক্ত ছিল | একে বলা হতো কৌম সমাজ । আর্ধপূর্ব কিছু কিছু ধর্মচিন্তা বা দর্শন
পরবর্তী সময়ে এদেশের হিন্দু ধর্মে ছড়িয়ে পড়ে । এগুলোর মধ্যে উল্লেখযোগ্য হলো- কর্মফল, জন্মান্তরবাদ,
যোগ সাধনা ইত্যাদি । এ যুগের অনেক সামাজিক প্রথা ও আচার-আচরণের প্রভাব পরবর্তী সময়ে হিন্দু
সমাজে লক্ষ করা যায়। যেমন-- অতিথিদের পান-সুপারি খেতে দেওয়া, শিবের গীত গাওয়া, বিয়েতে গায়ে
হলুদ দেয়া, ধুতি-শাড়ি পরা এবং মেয়েদের কপালে সিঁদুর দেয়া ইত্যাদি ।