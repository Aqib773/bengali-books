৫০ বাংলাদেশের ইতিহাস ও বিশ্বসভ্যতা

ফলবান বৃক্ষের মধ্যে ছিল আম, কীঠাল, নারকেল, সুপারি, ডালিম, কলা, লেবু, ডুমুর, খেজুর ইত্যাদি ।
এলাচি, লবঙ্গ প্রভৃতি মসলাও বঙ্গে উৎপন্ন হতো । গৃহপালিত পশুর মধ্যে গরু, ছাগল, মেষ, হাস-মুরণি,
কুকুর ইত্যাদি ছিল প্রধান । লবণ ও শুঁটকি দেশের কোনো কোনো অংশে উৎপন্ন হতো ।

কুটির শিল্পে প্রাচীন বাংলা অত্যন্ত সমৃদ্ধ ছিল । গ্রামের লোকদের দরকারি সব কিছু গ্রামেই তৈরি হতো ।
মাটির তৈরি জিনিসপত্রের মধ্যে ছিল কলস, ঘটি-বাটি, হাঁড়ি-পাতিল, বাসনপত্র ইত্যাদি । লোহার তৈরি
জিনিসপত্রের মধ্যে ছিল দা, কুড়াল, কোদাল, খস্তা, খুরপি, লাজল ইত্যাদি । এছাড়া জলের পাত্র, তীর, বর্শা,
তলোয়ার প্রভৃতি যুদ্ধের অস্ত্রশস্ত্র তৈরি হতো । বিলাসিতার নানা রকম জিনিসের জন্য স্বর্ণ-শিল্প ও মণি-মাণিক্য
শিল্প অনেক উন্নতি লাভ করেছিল । কাঠের শিল্পও সে সময়ে অত্যন্ত উন্নত ছিল। সংসারের আসবাবপত্র,
ঘর-বাড়ি, মন্দির, পাক্কি, গরুর গাড়ি, ঘোড়ার গাড়ি, রথ গ্রভৃতি কাঠের দ্বারাই তৈরি হতো । এছাড়া নদীপথে
চলাচলের জন্য নানা প্রকার নৌকা ও সমুদ্রে চলাচলের জন্য কাঠের বড় বড় নৌকা বা জাহাজ তৈরি হতো ।

বাংলাদেশ কৃষিপ্রধান হলেও অতি প্রাচীনকাল থেকে এখানে নানা প্রকার শিল্পজাত দ্রব্য তৈরি হতো ।
বস্ত্র শিল্পের জন্য বাংলা প্রাচীনকালেই বিখ্যাত হয়ে উঠেছিল । বিশ্বখ্যাত মসলিন কাপড় প্রাচীনকাল থেকেই
বাংলায় তৈরি হতো । এ বস্ত্র এত সুক্ষ ছিল যে, ২০ গজ মসলিন একটি নস্যির কৌটায় ভরা যেত।
কার্পাস তুলা ও রেশমের তৈরি উন্নতমানের সুক্ষ্স বন্ত্রের জন্যও বঙ্গ প্রসিদ্ধ ছিল। শণের তৈরি মোটা
কাপড়ও তখন প্রস্তত হতো । জানা যায় যে,বঙ্গদেশে সে সময় টিন পাওয়া যেত ।

বঙ্গে কৃষি ও শিল্পত্রব্যের প্রাচুর্য ছিল। আবার এগুলোর খুব চাহিদাও ছিল ভারতের বিভিন্ন অঞ্চলে এবং
পৃথিবীর বিভিন্ন দেশে । তাই বঙ্গের সঙ্গে প্রাচীনকালে পৃথিবীর বিভিন্ন দেশের ব্যবসা-বাণিজ্য চলত |
বঙ্গের রপ্তানি পণ্যের মধ্যে উল্লেখযোগ্য ছিল সুতি ও রেশমি কাপড়, চিনি, গুড়, লবণ, তেজপাতা ও অন্যান্য
মসলা, চাল, নারকেল, সুপারি, ওঁ্ষধ তৈরির গাছপালা, নানা প্রকার হীরা, মুক্তা, পান্না ইত্যাদি ।

শিল্পের উন্নতির সঙ্গে সঙ্গে বাংলার বাণিজ্যও যথেষ্ট প্রসার লাভ করেছিল । স্থল ও জল উভয় পথেই
বাণিজ্যের আদান-প্রদান চলত | দেশের ভেতরে বাণিজ্য ছাড়াও সে সময়ে বাংলা বৈদেশিক বাণিজ্যে বিশেষ
উন্নত ছিল। স্থল ও জলপথে ভারতের অন্যান্য অঞ্চলের সঙ্গে বাংলার পণ্য বিনিময় চলতো । এ কারণে বাংলার
বিভিন্ন স্থানে বড় বড় নগর ও বাণিজ্য বন্দর গড়ে উঠেছিল । এগুলো হলো- নব্যাবশিকা, কোটীবর্ষ, পুষ্ববর্ধন,
তাত্রলিপ্ত, কর্ণসুবর্ণ, সগ্গ্রাম ইত্যাদি । অবশ্য শহর ছাড়া গ্রামের হাটবাজারেও কিছু কিছু ব্যবসা-বাণিজ্য
চলতো । এসব গ্রামের হাটে গ্রামে উৎপন্ন ও নিত্যপ্রয়োজনীয় জিনিসপত্র বেচাকেনা হতো । সমুদ্রপথে
সিংহল, ব্রহ্মদেশ, চম্পা, কম্বোজ, যবদ্বীপ, মালয়, শ্যাম, সুমাত্রা, চীন প্রভৃতি দেশের সঙ্গে বাংলার পণ্য
বিনিময় চলতো । স্থলপথে চীন, নেপাল, ভুটান, তিব্বত ও মধ্য এশিয়া প্রভৃতি দেশের সঙ্গে বাণিজ্যিক
যোগাযোগ ছিল।

শিল্পের উন্নতি ও ব্যবসা-বাণিজ্যের প্রসারের ফলে বাংলার ধন-সম্পদ ও প্রশ্বর্য প্রচুর বৃদ্ধি পেয়েছিল ।
প্রাচীনকালে হয়ত ক্রয়-বিক্রয় এবং ব্যবসা-বাণিজ্যের জন্য “বিনিময় প্রথা” প্রচলিত ছিল । সম্ভবত খ্রিষ্টপূর্ব চতুর্থ
শতকের পূর্বে বাংলায় মুদ্রার প্রচলন আরম্ভ হয় । বিভিন্ন সময়ে বঙ্গদেশে বিভিন্ন প্রকার মুদ্রা চালু থাকলেও
এখানে কড়ি সবচেয়ে কম মান হিসেবে ব্যবহৃত হতো ।

২০১৮