১৬২ বাংলাদেশের ইতিহাস ও বিশ্বসভ্যতা

থেকে উচ্চ পর্যন্ত স্তরগুলো ছিল : (0) ইউনিয়ন পরিষদ (গ্রামে) এবং টাউন ও ইউনিয়ন কমিটি (শহরে),
€২) থানা পরিষদ (পূর্ব পাকিস্তানে), তহসিল পরিষদ (পশ্চিম পাকিস্তানে), (৩) জেলা পরিষদ,
€৪) বিভাগীয় পরিষদ | এই পরিষদগুডলোতে নির্বাচিত ও মনোনীত উভয় ধরনের সদস্য থাকত ।

মৌলিক গণতন্ত্রের আওতায় পাকিস্তানের উভয় অংশে ৪০,০০০ করে মোট ৮০,০০০ মৌলিক গণতন্ত্রী নিয়ে
দেশের নির্বাচকমণ্লী গঠিত হয় । নির্বাচকমণ্ডলীর সদস্যরা মৌলিক গণতন্ত্রী বা বিডি মেম্বার ছিল। জনগণের
মৌলিক গণতন্ত্রী নির্বাচন করা ছাড়া কোনো দায়িত্ব ছিল না । বিডি মেম্বার ছিল প্রকৃত নির্বাচক । তারাই
প্রেসিডেন্ট, জাতীয় ও প্রাদেশিক পরিষদের সদস্য নির্বাচন করতেন। এই মৌলিক গণতন্ত্রীদের আস্থা ভোটে
আইয়ুব খান ১৯৬০ সালে পরবর্তী পাঁচ বছরের জন্য প্রেসিডেন্ট নির্বাচিত হন। এছাড়া তিনি সংবিধান
প্রণয়নের ক্ষমতাও লাভ করেন । ১৯৬২ সালের ১লা মার্চ নতুন সংবিধান ঘোষণা করা হয় এবং ৮ জুন
সামরিক আইন প্রত্যাহার করা হয় ।

একক কাজ : আইয়ুব খানের মৌলিক গণতন্ত্রের একটি ধারণা কাঠামো প্রস্তুত কর।

সামরিক শাসনবিরোধী আন্দোলন

১৯৬২ সালের ৩০শে জানুয়ারি সোহরাওয়ার্দীকে দেশবিরোধী ষড়যন্ত্রের অভিযোগে গ্রেফতার করা হয়। এ
খবর পূর্ব পাকিস্তানে প্রকাশিত হওয়ার সাথে সাথে ছাত্ররা সরকারবিরোধী প্রতিক্রিয়া ব্যক্ত করে । ১লা ফেবুয়ারি
ছাত্ররা ধর্মঘট ডাকে এবং মিছিল বের করে । একনাগাড়ে ৫ই ফেব্রুয়ারি পর্যন্ত ধর্মঘট চলে । এভাবেই পূর্ব
পাকিস্তানে আইয়ুববিরোধী আন্দোলনের সূত্রপাত ঘটে । ৭ই ফেব্রুয়ারি সরকার অনির্দিষ্টকালের জন্য ঢাকা
বিশ্ববিদ্যালয় বন্ধ করে দেয় । ছাত্রদের ওপর পুলিশের ব্যাপক ধরপাকড় ও নির্যাতন শুরু হয়। ১লা মার্চ
আইয়ুব খান নতুন সংবিধান ঘোষণা দিলে পূর্ব পাকিস্তানের ছাত্রসমাজ বিক্ষোভ-সমাবেশ ও ক্লাস বর্জন
করে । ছাত্রদের সংবিধান বিরোধী এ আন্দোলনে বুদ্ধিজীবী, শিক্ষক, রাজনীতিবিদদের অনেকে সমর্থন ব্যক্ত
করেন । আইয়ুব খান ও পূর্ব পাকিস্তানের গভর্নর মোনায়েম খান ছাত্রদের ওপর কঠোর দমন নীতি চালায় ।

১৯৬২ সালের আগস্ট মাসে শরিফ কমিশনের শিক্ষা সংক্রান্ত প্রতিবেদন প্রকাশ পেলে ছাত্র আন্দোলন নতুন
রূপ লাভ করে । এ প্রতিবেদনের সুপারিশে ছাত্রদের ব্যাপক ক্ষতিগ্রস্ত হওয়ার আশঙ্কা দেখা দেয় ৷ ফলে
কঠোর আন্দোলন শুরু হয় । এ আন্দোলন “বাষট্টির শিক্ষা আন্দোলন” নামে পরিচিত | ১৫ই আগস্ট থেকে
১০ই সেপ্টেম্বর প্রতিদিন বিক্ষোভ মিছিল অনুষ্ঠিত হয়। ১৭ই সেপ্টেম্বর হরতাল পালনকালে পুলিশের গুলিতে
কয়েকজন নিহত এবং কয়েকশ” আহত হয় । এ আন্দোলনের ফলে শরিফ কমিশনের সুপারিশ স্থগিত
হয়। এই আন্দোলনের ফলে ছাত্ররা আইয়ুববিরোধী আন্দোলনের অন্যতম শক্তিতে পরিণত হয় ।

১৯৬২ সালের ৮ই জুন সামরিক আইন স্থগিত করা হলে দলীয় রাজনীতির অধিকার ফিরে আসে | আইয়ুব খান
নিজেই কনভেনশন মুসলিম লীগ নামে একটি রাজনৈতিক দল গঠন করেন । এসময় সোহরাওয়ার্দী সকল
রাজনৈতিক দলের সমন্বয়ে আইয়ুববিরোধী মোর্চা গঠনের আহ্বান জানান । ফলে আওয়ামী লীগ, নেজামে
ইসলাম, ন্যাশনাল আওয়ামী পার্টি, কাউন্সিল মুসলিম লীগ ও নূরুল আমিনের নেতৃত্বাধীন মুসলিম লীগ
মিলে ন্যাশনাল ডেমোক্রেটিক ফ্রন্ট বা এনডিএফ গঠিত হয়। এ ফ্রন্টের উদ্দেশ্য ছিল গণতন্ত্র পুনরুদ্ধার
ও ১৯৫৬ সালের সংবিধানে ফিরে যাওয়া ৷ খুব তাড়াতাড়ি এ ফ্রন্ট জনপ্রিয়তা অর্জন করে ।

 

 

 

 

২০১৮