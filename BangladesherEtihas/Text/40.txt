ইংরেজ শাসন আমলে বাংলার স্বাধিকার আন্দোলন ১২৯

সরবরাহ করা হতো তার জন্যও সুষ্ঠু যোগাযোগব্যবস্থা ছিল না। ফলে পূর্ব বাংলার অর্থনৈতিক অবস্থা
ক্রমে খারাপ হতে থাকে । উপযুক্ত শিক্ষাপ্রতিষ্ঠানের অভাবে শিক্ষা, উচ্চ শিক্ষা গ্রহণ করতে না
পারায় এ অঞ্চলের লোকজন অশিক্ষিত থেকে যায় | কর্মহীনের সংখ্যা দিন দিন বেড়ে যেতে থাকে । এ
অবস্থার কথা বিবেচনা করে বঙ্গভঙগের প্রয়োজন ছিল ।

রাজনৈতিক কারণ: লর্ড কার্জন শুধু শাসন-সুবিধার জন্য বা পূর্ব বাংলার জনগণের কল্যাণের কথা বিবেচনা
করে বঙ্গভঙ্গ করেননি । এর পেছনে বিটিশ প্রশাসনের সুদূরপ্রসারী রাজনৈতিক স্বার্থও জড়িত ছিল । লর্ড
কার্জন বাংলার রাজনৈতিক সচেতনতা সম্পর্কে সতর্ক ছিলেন । বাঙালি মধ্যবিত্ত বুদ্ধিজীবী শ্রেণি ক্রমশ
জাতীয়তাবাদ ও রাজনীতি সচেতন হয়ে উঠেছিল। বিষয়টি তার দৃষ্টি এড়ায়নি ৷ কংগ্রেস নেতারা কোলকাতা
থেকেই সারা ভারতের আন্দোলনে নেতৃত্ব দিতেন। সুতরাং কোলকাতাকে কেন্দ্র করে ব্রিটিশবিরোধী আন্দোলন
থামিয়ে দেওয়া ছিল এর মূল উদ্দেশ্য । হিন্দু ও মুসলমান সম্মিলিত শক্তি, এক্যবদ্ধ বাংলা ছিল ব্রিটিশ
প্রশাসনের জন্য বিপজ্জনক । ফলে বাংলা ভাগ করে একদিকে বাঙালির শক্তিকে দুর্বল করা হলো, অপরদিকে
পূর্ব বাংলার উন্নয়নের নামে মুসলমান সম্প্রদায়কে খুশি করা হলো । এভাবেই কার্জন “বিভেদ ও শাসন* নীতি
প্রয়োগ করে যতটা না পূর্ব বাংলার কল্যাণে, তার চেয়ে বেশি বিটিশ ক্ষমতা টিকিয়ে রাখার স্বার্থে বাংলা ভাগ
করেন । এভাবে কৌশলে ভারতীয় জাতীয় এঁক্যকে দুর্বল করার ব্যবস্থা করা হলো ।

বঙ্গভঙ্গের প্রতিক্রিয়া : বঙ্গভঙ্গ ঘোষণার ফলে বাংলার মানুষের মধ্যে মিশ্র প্রতিক্রিয়া দেখা দেয় । পূর্ব বাংলার
মুসলমানরা নবাব সলিমুল্লাহর নেতৃত্বে বঙ্গভঙ্গকে স্বাগত জানায় । মুসলিম পত্র-পত্রিকাগ্ডলোও বঙ্গ বিভাগে সন্তোষ
প্রকাশ করে । নতুন প্রদেশের জনসংখ্যার সংখ্যাগরিষ্ঠ অংশ ছিল মুসলমান । সুতরাং পূর্ব বাংলার পিছিয়ে পড়া
মুসলমান সম্প্রদায় শিক্ষা-দীক্ষা এবং প্রশাসনিক ও অর্থনৈতিক সুযোগ-সুবিধা পাবে এ আশায় তারা বঙ্গভঙ্গের
প্রতি অকুষ্ঠ সমর্থন প্রদান করে ।

অপরদিকে বঙ্গভঙ্গের বিরুদ্ধে তীব্র প্রতিক্রিয়া লক্ষ করা যায় হিন্দু সম্প্রদায়ের মধ্যে । ভারতীয় জাতীয় কংগ্রেসের
নেতৃত্বে তারা বঙ্গভঙ্গের বিরুদ্ধে এঁক্যবদ্ধ আন্দোলন গড়ে তোলে । এর পেছনের কারণ সম্পর্কে কোনো
কোনো এঁতিহাসিক বলেছেন উচুতলার মানুষ অর্থাৎ পুঁজিপতি, শিক্ষিত মধ্যবিত্ত, জমিদার, আইনজীবী,
সংবাদপত্রের মালিক, রাজনীতিবিদদের স্বার্থে আঘাত লাগার কারণে এরা বঙ্গভঙ্গের ঘোর বিরোধিতা শুরু
করে । তবে ব্যক্তিগত স্বার্থ রক্ষার কারণে হোক বা জাতীয় এক্যের মহৎ আদর্শে অনুপ্রাণিত হয়ে হোক,
বঙ্গভঙ্গবিরোধী আন্দোলন অপ্রতিরোধ্য হয়ে ওঠে । এই আন্দোলনে সুরেন্দ্রনাথ ব্যানার্জি, বিপিনচন্দ্র পাল,
অরবিন্দ ঘোষ, অশ্বিনীকুমার দত্ত, বালগঙ্গাধর তিলকসহ গোখলের মতো উদারপন্থী নেতাও অংশ নেন।
সুরেন্দ্রনাথ ব্যানার্জি ব্গভকে জাতীয় দুর্যোগ বলে আখ্যায়িত করেন । বঙ্গভঙ্গবিরোধী আন্দোলন ক্রমে
স্বদেশী আন্দোলনে রূপ নেয় । চরমপন্থী নেতাদের কারণে এই আন্দোলনের সঙ্গে সশস্ত্র কার্যকলাপও যুক্ত
হয় । ব্রিটিশ সরকার আন্দোলনকারীদের দমন করতে না পেরে শেষ পর্যন্ত ১৯১১ সালে বঙ্গতঙ্গ রহিত করে।
রাজা পঞ্চম জর্জ ভারত সফরে এসে ১৯১১ সালে দিল্লির দরবারে বঙ্গভঙ্গ রদের ঘোষণা দেন।

বঙ্গভঙ্গ রদের ফলে হিন্দু সম্প্রদায় খুশি হয়, আর কংঘগ্রস মনে করে এটি তাদের নীতির জয় । কিন্তু মুসলমান
সম্প্রদায় বঙ্গভঙ্গ রদে প্রচণ্ড মর্মাহত হয় । ব্রিটিশ সরকার ও কংগ্রেসের প্রতি তাদের আস্থা নষ্ট হয়ে যায় ।
তারা দৃঢ়ভাবে বিশ্বাস করতে শুরু করে কংখেস মুসলমানদের স্বার্থ রক্ষার জন্য নয় । মুসলিম নেতৃবৃন্দ একে
ব্রিটিশ সরকারের বিশ্বাসঘাতকতার জঘন্য উদাহরণ বলে মন্তব্য করেন।

বঙ্গভঙ্গের পর থেকে হিন্দু-মুসলমানের সম্পর্কে ফাটল ধরে । এরপর থেকেই সাম্প্রদায়িক দাঙ্গার সূত্রপাত ।
১৯০৬ সালে মুসলিম লীগ গঠিত হলে হিন্দু-মুসলমানের রাজনৈতিক পথ আলাদা হয়ে যায় । মুসলমানদের
জন্য ক্রমশ স্বতন্ত্র জাতি-চিস্তা তীর হতে থাকে ।

একক কাজ : বঙ্গভঙ্গের পিছনে বিটিশ সরকারের রাজনৈতিক উদ্দেশ্য চিহ্নিত কর ।

ফর্মী-১৭, বাংলাদেশের ইতিহাস ও বিশ্বসভ্যতা, ঈম-১০ শ্রেণি