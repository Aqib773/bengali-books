প্রাচীন বাংলার সামাজিক, অর্থনৈতিক ও সাংস্কৃতিক ইতিহাস ৪৯

অন্নপ্রাশন, বিয়ে, শ্রাদ্ধ ইত্যাদি সামাজিক আচার-আচরণ অনুষ্ঠান সে যুগেও প্রচলিত ছিল । বারো মাসে
তেরো পার্বণ অনুষ্ঠিত হতো । এ উপলক্ষে নানা প্রকার আমোদ-উৎ্সবের ব্যবস্থা ছিল। প্রাচীনকালে বাংলায়
বর্তমানকালের ন্যায় ভ্রাতৃদ্বিতীয়া ভোইফৌটা), নবান্ন, রথযাত্রা, অষ্টমী প্লান, হোলি, জন্মাষ্টমী, দশহরা,
অক্ষয় তৃতীয়া, গঙ্গায়ান প্রভৃতি সুপরিচিত অনুষ্ঠান সেকালেও প্রচলিত ছিল। এসব আমোদ-উৎসব ছাড়াও
তখন হিন্দুধর্মে অনেক লৌকিক অনুষ্ঠানও দেখা যায় । শিশুর জন্মের পূর্বে তার মঙ্গলের জন্য গর্ভাধান,
সীমস্তোন্নয়ন ইত্যাদি অনুষ্ঠিত হতো | জন্মের পর নামকরণ, অন্পপ্রাশন ইত্যাদি উপচার পালন করা হতো ।
প্রাটীনকালে বাংলার জনগণের দৈনন্দিন জীবনে ধর্মশাস্ত্রের প্রবল প্রভাব ছিল | কোন তিথিতে কী খাদ্য নিষিদ্ধ,
কোন তিথিতে উপবাস করতে হবে এবং বিবাহ, শিশু বয়সে পড়াশুনা শুরু করা, বিদেশ যাত্রা, তীর্থযাত্রা
প্রভৃতির জন্য কোন কোন সময় শুভ বা অশুভ ইত্যাদি বিষয়ে নিয়ম কঠোরভাবে পালিত হতো ।

প্রাচীন বাংলার মানুষের যাতায়াতের প্রধান বাহন ছিল গরুর গাড়ি ও নৌকা । খাল-বিলে চলাচলের জন্য ভেলা
ও ডোঙ্গা ব্যবহার করা হতো । মানুষ ছোট ছোট খাল পার হতো সীকো দিয়ে । ধনী লোকেরা হাতি, ঘোড়া,
ঘোড়ার গাড়ি প্রভৃতি যাতায়াতের জন্য ব্যবহার করতো । তাদের স্ত্র-পরিজনেরা নৌকা ও পালকিতে এক স্থান
থেকে অন্য স্থানে আসা-যাওয়া করতো । বিয়ের পর নববধূকে গৰুর গাড়ি বা পালকিতে করে শ্বশুরবাড়ি
আনা হতো । সর্বোপরি মনে হয় যে, আধুনিক কালের গ্রামীণ জীবনযাত্রা এবং সেকালের জীবনযাত্রার মধ্যে খুব
বেশি পার্থক্য ছিল না।

কৃষিপ্রধান দেশ হিসেবে বাংলার অধিকাংশ মানুষ গ্রামে বাস করত । মানুষের জীবন মোটামুটি সুখের
ছিল । তবে প্রাচীন বাংলার গরিব-দুঃখী মানুষের কথাও জানা যায় | সমাজের উচু শ্রেণি অর্থাৎ ব্রাহ্মণদের
হাতে ছিল মূল ক্ষমতা | এ সময় শুধু ব্রাক্মণরাই শান্ত্রজ্ঞান চর্চা করতে পারতো । ব্রাহ্মণদের অত্যাচার
সাধারণ মানুষের জীবনকে অতিষ্ঠ করে তুলেছিল । এ উৎপাত বৌদ্ধ ধর্মাবলম্বীদের প্রতি অধিক হতো ।
শেষ দিকে সেন রাজাদের অত্যাচারে সাধারণ মানুষ অত্যন্ত অসন্তুষ্ট হয়ে ওঠে । সেন বংশের শাসনামলে
বৌদ্ধ সমাজ ও সংস্কৃতিতে নেমে আসে দুর্দশা । ব্রাহ্মণদের প্রভাবে সেনদের সময়ে সাধারণ হিন্দু
সমাজ দুর্বল হয়ে পড়ে । প্রাচীন বাংলার শেষ পর্যায়ে এ বিশৃঙ্খল অবস্থায় মুসলমান সমাজের ভিত গড়ে
ওঠার প্রক্রিয়া শুরু হয় । মুসলমান সমাজ প্রতিষ্ঠার মধ্য দিয়ে বাংলায় মধ্যযুগের সূচনা হয়। আর এ যুগে
বাংলার সমাজ-সংস্কৃতির রূপও পাল্টে যায় ।

 

একক কাজ : প্রাচীন বাংলার মানুষের পোশাক-পরিচ্ছদ, অলঙ্কার, বাদ্যযন্ত্র ও খেলাধুলার একটি
তালিকা প্রস্তুত কর ।

প্রাচীন বাংলার অর্থনৈতিক অবস্থা এবং শিল্পকলা ও স্থাপত্য-ভাক্ষর্য

প্রাচীন বাংলার অর্থনৈতিক অবস্থা

বাংলা চিরকালই কৃষিপ্রধান দেশ । প্রাচীনকালে অধিকাংশ মানুষই গ্রামে বাস করতো আর গ্রামের আশপাশের
ভূমি চাষ করে সংসার চালাতো | তাই এদেশের অর্থনীতি গড়ে উঠেছে কৃষির ওপর নির্ভর করে । ধান ছিল
বাংলার প্রধান ফসল। এ ছাড়া, পাট, ইক্ষু, তুলা, নীল, সরিষা ও পান চাষের জন্য বাংলার খ্যাতি ছিল।

ফর্মী-৭, বাংলাদেশের ইতিহাস ও বিশ্বসভ্যতা-৯ম-১০ম