২০১৮

নবম অধ্যায়
ইংরেজ শীসন আমলে বাংলায় প্রতিরোধ, নবজাগরণ ও
সংস্কার আন্দোলন

বাংলার কৃষক একসময়ে সূর্য ওঠা ভোরে লাঙ্গল কীধে ছুটত তার ফসলের জমিতে | ফিরত অস্তগামী সূর্যকে
সামনে রেখে । তার ঘরে অন্ন-বস্ত্ের প্রাচুর্য ছিল না, তবে অভাবও ছিল না । অভাব ছিল না আনন্দ-উৎসবের |
বারো মাসে তেরো পার্বণ লেগেই থাকত । জারি, সারি, কীর্তন, যাত্রাপালা গানে জমে উঠত গ্রামবাংলার
সন্ধ্যার আসর। কিন্তু, পনেরো শতকের শেষ দিকে ইউরোপীয় বণিক সম্প্রদায়ের আগ্রাসী আগমন ধীরে ধীরে
কেড়ে নিতে থাকে বাংলার কৃষকের মুখের হাসি, তাদের আনন্দ-উৎসব । এরই চূড়ান্ত পরিণতি ঘটে ইংরেজ
বণিকদের রাজনৈতিক শক্তি হিসেবে উত্থান ও প্রতিষ্ঠার মাধ্যমে ।

প্রথমে তারা ধ্বংস করেছিল গ্রামবাংলার কুটির শিল্প, তারপর তাদের নজর পড়ে এদেশের উর্বর জমির ওপর ।
অতিরিক্ত অর্থের লোভে ভূমি রাজস্ব আদায়ে একের পর এক পরীক্ষা-নিরীক্ষা চলতে থাকে । যে পরীক্ষার
নিষ্ঠুর বলি হয় বাংলার কৃষক-সাধারণ মানুষ । এ কারণে বিদ্রোহ করা ছাড়া কোনো উপায় থাকে না তাদের। এ
বিদ্রোহ ক্রমাগত চলতে থাকে আঠারো শতকের শেষার্ধ থেকে উনিশ শতকের শেষার্ধ পর্যন্ত ।

এর সঙ্গে সঙ্গে বাংলার মুসলমান সমাজে ধর্মীয় সংস্কার আন্দোলনের সূত্রপাত ঘটে, যা পরবর্তী পর্যায়ে ব্যাপক
কৃষক আন্দোলনে রূপ নেয় | একই সঙ্গে পাশ্চাত্যের আধুনিক চিন্তার ঢেউ এসে আছড়ে পড়ে এ সমাজের
শিক্ষিত মহলে | ফলে, হিন্দু সমাজে যেমন শিল্প, সাহিত্যে নবজাগরণের সূত্রপাত ঘটে, তেমনি উত্তব ঘটে
মুক্তচিন্তা, মুক্তবুদ্ধির । শুরু হয় কুসংস্কার, গৌড়ামি দূর করে হিন্দুধর্মের সংস্কার। মুসলমান শিক্ষিত সমাজেও
সংস্কারের মাধ্যমে তাদের পাশ্চাত্য শিক্ষায় শিক্ষিত যুগোপযোগী করে গড়ে তোলার চেষ্টা অব্যাহত থাকে ।
মূলত আঠারো ও উনিশ শতক জুড়ে এই অঞ্চলের আর্থ-সামাজিক-রাজনীতিতে বইতে থাকে পরিবর্তনের
হাওয়া । এই পরিবর্তনের প্রথম সূচনা করে বাংলার কৃষক, সাধারণ মানুষ |

এই অধ্যায় শেষে আমরা-

ইংরেজ শাসনামলে বাংলায় প্রতিরোধ আন্দোলনের প্রেক্ষাপট এবং এর তাৎপর্য বিশ্লেষণ করতে পারব;

৪ নবজাগরণ ও সংস্কার আন্দোলনে বিশেষ ব্যক্তিবর্ণের অবদান মূল্যায়ন করতে পারব;

ও ইংরেজ শাসনের বিরুদ্ধে যুদ্ধ ও প্রতিরোধ আন্দোলনের বিভিন্ন ঘটনাপ্রবাহের মধ্য দিয়ে দেশপ্রেমে
উদ্ুদ্ধ হব;

বিভিন্ন সংস্কারক ও সংস্কার কর্মকাণ্ড জানার মাধ্যমে মুক্তচিন্তায় অনুপ্রাণিত হব ।

প্রতিরোধ আন্দোলন

ফকির-সন্্যাসী আন্দোলন

বাংলার ফকির-সন্ন্যাসী আন্দোলন ছিল একটি ব্রিটিশবিরোধী আন্দোলন । পলাশি যুদ্ধের পর থেকে এই
আন্দোলনের শুরু। নবাব মীর কাশিম ইংরেজদের সঙ্গে যুদ্ধে ফকির-সন্নযাসীদের সাহায্য চান । এই ডাকে
সাড়া দিয়ে ফকির-সন্ন্যাসীরা নবাবের পক্ষে যুদ্ধ করে । যুদ্ধে পরাজিত হয়ে মীর কাশিম পালিয়ে গেলেও
ফকির-সন্যাসীরা তাদের ব্রিটিশবিরোধী আন্দোলন চালিয়ে যেতে থাকে । নবাবকে সাহায্য করার কারণে
ইংরেজরা তাদের গতিবিধির প্রতি কড়া নজর রাখতে থাকে ।