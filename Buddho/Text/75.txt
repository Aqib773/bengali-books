বৌদ্ধ ভিক্ষু ও গৃহীদের নিত্যকর্ত ও অনুশাসন ১৬১

নিত্য ব্যবহার্য দ্রব্য :

তিনটি চীবর, যথা : সংঘাটি, উত্তরাসভ্ঘ ও অন্তর্বাস, ভিক্ষাপাত্র, ক্ষুর, সুচ-সুতা, কটিবন্ধনী এবং জল
ছাকনি-এই আটটি ভিক্ষু-শ্রমণদের নিত্য গ্রয়োজনীয় ব্যবহার্য দ্রব্য । দ্রব্যগুলো ভিক্ষু-শ্রমণদের জীবনযাপনের
জন্য যথেষ্ট বলে বুদ্ধ নির্দেশ করেছেন।

সংঘম ব্রত :

বৌদ্ধ ভিক্ষুদের সোনা রুপা গ্রহণ করা একেবারেই বারণ । যদি কোনো গৃহস্থ তা দান করেন তাহলেও ভিক্ষু
তা নিজের জন্য রাখতে পারবেন না। হয় তা দাতাকে ফেরত দেবেন অথবা অন্য কোনো গৃহস্থকে দান
করবেন। অন্য কোনো গৃহস্থকে দান করার ফলে তিনি তার বিনিময়ে নিত্য প্রয়োজনীয় দ্রব্য নিতে পারবেন।
তবে সেগুলো ভিক্ষু নিজের জন্য নিতে পারবেন না। অন্য ভিক্ষু বা ভিক্ষুসঙ্ঘের জন্য নিতে পারবেন । বুদ্ধ
শাসনের উন্নতির জন্য ভিক্ষুসঙ্ব ভুমি, বিহার প্রভৃতি স্থাবর সম্পত্তি গ্রহণ করতে পারবেন । বুদ্ধের সময়
রাজা, মহারাজা ও গৃহীরা এরকম দান করতেন। তবে এগুলো সঙ্সম্পত্তি হিসেবে পরিগণিত হবে।

পঞ্চ ভাবনা £

পঞ্চ ভাবনা ভিক্ষু শ্রমণদের নিত্যকরণীয় একটি ভাবনা । মৈত্রী, করুণা, মুদিতা, অশুভ ও উপেক্ষা- এ
পাঁচটি বিষয়কে অবলম্বন করে ভাবনা করতে হয় বিধায় একে পঞ্চ ভাবনা বলে। ভিক্ষু শ্রমণগণ সকাল-
সন্ধ্যায় নির্জনে বসে এই পঞ্চ ভাবনা চর্চা করেন। পঞ্চ ভাবনা লোভ-লালসা, হিংসা-ঘ্েষ ও কামভাব থেকে
মুক্ত রাখে । পঞ্চ ভাবনা হলো :

মৈত্রী ভাবনা : সকল প্রাণী শত্রুহীন হোক, বিপদহীন হোক, রোগহীন হোক, ভয়হীন হোক, সুখে বাস
করুক-এরূপ কল্যাণকামনাই মৈত্রী ভাবনা ।

করুণা ভাবনা : দুঃখীর দুঃখে ব্যথিত হয়ে “দুঃখমুক্তি' কামনা করাকে করুণা ভাবনা বলে।

সুদিতা ভাবনা : অপরের সৌন্দর্য, যশ, লাভ, এশ্বর্য, অথবা সৌভাগ্য দেখে নিজ চিত্তে আনন্দ অনুভব
করাই মুদিতা । “সকল প্রাণী যথালর সম্পত্তি থেকে বঞ্চিত না হোক" -এটি হলো মুদিতা ভাবনার মুলমন্ত্র।

অশুভ ভাবনা : শরীর ব্যাধি ও অশুচির আধার, অনিত্য এবং মৃত্যুর অধীন। এ বিষয়গুলো অবলম্বন করে
ভাবনা করাই হচ্ছে অশুভ ভাবনা ।

উপেক্ষা ভাবনা : লাভ-অলাভ, যশ-অযশ, নিন্দা-প্রশংসা, সুখ-দুঃখ ইত্যাদি অষ্টপ্রকার লোকধর্মে চিত্তকে
অবিচলিত রেখে ভাবনা করাই হচ্ছে উপেক্ষা ভাবনা ।

ধ্যান ও সমাধি :

ধ্যান ও সমাধি ভিক্ষু-শ্রমণদের নিত্যকরণীয় একটি বিষয় । ধ্যান অনুশীলন ব্যতীত চিত্তের একাগ্রতা আনয়ন
সম্ভব নয়। মানুষ সহজে তৃষ্ঠার জালে আবদ্ধ হয়। লোভ, দ্বেষ, মোহ, কামনা, বাসনা প্রতিনিয়ত
আমাদের তাড়িয়ে বেড়ায় । এসবের তাড়নায় মানবচিত্ত অশান্ত থাকে । চিত্ত স্বভাবত চঞ্চল এবং ভালোমন্দ
উভয় দ্বারা প্রলুব্ধ হয়ে থাকে । এরূপ চিত্তকে সংযত করতে না পারলে তৃষ্তা হতে মুক্তি লাভ সম্ভব নয়।
কর্মা -২১, বৌদ্ধধর্ম ও নৈতিক শিক্ষা, নবম-দশম শ্রেণি