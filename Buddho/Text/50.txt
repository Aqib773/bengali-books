একাদশ অধ্যায়

বৌদ্ধধর্মের ইতিহাস

খ্রিষ্টপূর্ব ষষ্ঠ শতকে বৌদ্ধধর্মের আবির্ভাব হয় ভারতবর্ষে। বৌদ্ধধর্মের আবির্ভাব কালে বেশিরভাগ মানুষই
ছিল অন্ধ বিশ্বাস আর ভ্রান্ত ধারণার অধীন । তারা বিশ্বাস করতো যে কোনো ধরণের দুর্যোগ-দুর্ঘটনা
অদৃশ্য দৈবশক্তির প্রভাবে সংঘটিত হতো । ফলে অদৃশ্য শক্তির প্রতি নিজেকে সমর্পন করেই মানুষ শান্তি
ও নিরুপদ্বব থাকার চেষ্টা করতো এবং অদৃশ্য শক্তির সন্তষ্টির জন্য আয়োজন করতো নানা রকম
পুজা-অর্চনা ও আচার-অনুষ্ঠান। যাগ-যজ্ঞ ও পশুবলি ছিল এসব পুজাচারের অবিচ্ছেদ্য অংশ। সকল
সমস্যা থেকে মুক্তির জন্য এগুলোই ছিল ধর্মাচার। বুদ্ধ সেই অদৃশ্য শক্তির আরাধনার চেয়ে নিজের
করণীয় সম্পর্কে সচেতন হওয়ার উপদেশ প্রদান করেন। তিনি সেসব আচার-অনুষ্ঠান দুঃখ মুক্তির সঠিক
পথ নয় বলে পরিত্যাগ করতে বলেন এবং দুঃখ হতে মুক্তির জন্য পথ নির্দেশ করেন। তার এই
অমিয়বাণীর আহ্বাণে সাধারণ মানুষ থেকে রাজা মহারাজা সকলেই আকৃষ্ট হলেন। তারা বুঝলেন দুঃখ
যেমন আছে, দুঃখ নিরোধের উপায়ও আছে। এ সত্যে অনুপ্রাণিত হয়ে মানুষ নব চেতনায় উদ্ভাসিত হলো।
এভাবে বৌদ্ধ ধর্ম দর্শনের যাত্রা শুরু হয়। কালক্রমে তা ভারতবর্ষের সীমা অতিক্রম করে বহির্বিশ্বে বিস্তৃতি
লাভ করে। বৌদ্ধ ধর্ম দর্শনের এরূপ ক্রমবিকাশের ধারাই হলো বৌদ্ধধর্মের ইতিহাস। এ অধ্যায়ে আমরা
বৌদ্ধধর্মের ইতিহাস পড়ব।
এ অধ্যায় শেষে আমরা-

* প্রাক বুদ্ধ যুগের সামাজিক ও ধর্মীয় অবস্থা বর্ণনা করতে পারব;

* বুদ্ধের সমকালীন ষোড়শ মহাজনপদের বৌদ্ধধর্মের অবস্থা সম্পর্কে বর্ণনা করতে পারব;

* বাংলাদেশে বৌদ্ধধর্মের প্রচার প্রসারে মৌর্য, কুষাণ ও পাল রাজাদের ভূমিকা ব্যাখ্যা করতে পারব;

* বাংলাদেশের প্রাক-আধুনিকযুগসহ বৌদ্ধধর্মের ইতিহাস সম্পর্কে ধারণা দিতে পারব।

পাঠ : ১
প্রাক বুদ্ধযুগের সামাজিক ও ধর্মীয় অবস্থা

প্রাচীন ভারতবর্ষে বুদ্ধের আবির্ভাব । ভারতবর্ষে নানা যুগে নানা মনীষীর জন্ম হয়েছে। সামাজিক রীতি
নীতিও প্রবাহিত হয়েছে নানা আঙ্গিকে। প্রাক বুদ্ধ যুগে ভারতবর্ষে বৈদিক ব্রান্মণ্য ধর্মের প্রভাব ছিল।
তখন ভারতবর্ষ অনেকগুলো ছোট ছোট রাজ্যে বিভক্ত ছিল। রাজারা জনগণের কাছ থেকে ফসল,
গৃহপালিত পশু ইত্যাদি কর হিসেবে গ্রহণ করতো । সাধারণ মানুষ পল্লী অঞ্চলে বসবাস করতো । রাজা,
রাজ কর্মচারী ও ধনীরা সুরক্ষিত নগরে বসবাস করতেন। তীরা শিকার, অস্ত্রচালনা, নাচ-গান প্রভৃতি
করে আমোদ প্রমোদ করতেন। সমাজে নানা রকম পেশা প্রচলিত থাকলেও অধিকাংশ লোকই কৃষি
কাজ করে জীবিকা নির্বাহ করতো। গৃহ নির্মাণে বাশ ও কাঠের পাশাপাশি ইট প্রস্তরও ব্যবহার হতো।
উৎসবের সময় নাচ-গান এবং নানা রকম পিঠা তৈরি করা হতো । নারী পুরুষ লৌহনির্মিত অলংকার
পরিধান করতো । সমাজে দাস প্রথা প্রচলিত ছিল। ধনীরা অর্থের বিনিময়ে দাস ক্রয় করতেন।

২০১৮