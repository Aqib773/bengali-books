৬৪ বৌদ্ধধর্ম ও নৈতিক শিক্ষা

বাংলা অনুবাদ : জন্ম দ্বারা কেউ ব্রাহ্মণ হয় না, জন্ম ছারা কেউ অবান্ষণ হয় না, কর্ম দ্বারা ব্রাহ্মণ হয় এবং
কর্ম দ্বারা অব্রাহ্মণ হয়।

কস্সকো কম্মুনা হোতি, সিপ্লিকো হোতি কম্মুনা
বাণিজো কম্মুনা হোতি, পেস্সিকো হোতি কম্মুনা।

বাংলা অনুবাদ : কর্ম দ্বারা কেউ চাবী হয়, কর্ম দ্বারা কেউ কারিগর হয়, কর্ম ছারাই মানুষ ব্যবসায়ী হয় এবং
কর্ম দ্বারা চাকর হয়।

কম্মুনা বত্ততি লোকো, কন্মুনা বত্ততি পজা

কম্ম নিবন্ধন সত্তা, রথস্সানীব যাযতো।

বাংলা অনুবাদ : কর্মের মাধ্যমে সমগ্র পৃথিবী সচল । কর্মের মাধ্যমে মানব জন্মের সৃষ্টি । চাকার উপর
নির্ভর করে রথ যেমন চলে তেমনি সকল প্রাণী নিজ নিজ কর্মের উপর নির্ভরশীল ।

মানুষের জীবন কর্মবিধানের দ্বারা শৃঙ্খলিত। অতীত কর্মের দ্বারা বর্তমান জীবন নির্ধারিত হয়েছে। আবার
বর্তমান কর্মের দ্বারা ভবিষ্যৎ জীবন নির্ধারিত হচ্ছে। অর্থাৎ অতীতের উপর যেমন বর্তমান জীবন নির্ভর
করে, আবার বর্তমানের উপরও ভবিষ্যৎ জীবন নির্ভর করে।

জাতকে দীর্ঘায়ু কুমারের একটি কাহিনী আছে। বারানসিরাজ দীর্ঘায়ু কুমারের মা-বাবাকে হত্যা করেছিলেন।
অনেক দিন পর দীর্ঘায়ু কুমার একবার সুযোগ পেয়েছিলেন রাজাকে হত্যা করার। তিনি রাজাকে নিজের
পরিচয় দিয়ে সৎকর্মের প্রভাবে রাজাকে হত্যা না করে বললেন, মহারাজ ! আমি আপনার অনিষ্ট করবো
না। বরং আপনি আমাকে আমার মা-বাবার মতো হত্যা করুন। তা না হলে আপনার শত্রু পৃথিবীতে বেঁচে
থাকবে । রাজাও তখন দীর্ঘায়ু কুমারকে বললেন, আমিও আপনার অনিষ্ট করবো না। এ ভাবে দুজনের
মধ্যে বন্ধু হয়ে যায়। এর মাধ্যমে বোঝা যায়, মন্দ কর্ম জন্মলাভের সুযোগ থাকলেও কুশল চিন্তার
জন্য তা ঘটলো না। এতে দুজনের উপর শুভ অদৃষ্টফলের প্রভাব পড়েছিল।

অনুশীলনমূলক কাজ
নাগসেন স্থবির গ্রীকরাজ মিলিন্দকে কর্ম সম্পর্কে কী বলেছিলেন? বল
সুত্তনিপাতে বর্ণিত কর্মের ধারণা দাও।

 

 

 

 

পাঠ : ৩
কর্মফলের ব্যাখ্যা
কর্মবাদ অনুসারে প্রত্যেক মানুষকে তার নিজ নিজ কৃতকর্মের ফল ভোগ করতে হয় । যে যেমন কর্ম করবে
সে তেমন কর্মফল ভোগ করবে । কর্ম যদি ভালো-মন্দ হয় তবে ফলও ভালো-মন্দ হবে। আপনি যেমন

বীজ রোপন করবেন, তেমন ফসল পাবেন। কেউ যদি ধানের বীজ রোপন করে তবে সে ধান পাবে, গম
পাবে না। আর যদি কেউ খারাপ ধানের বীজ বপন করে তবে খারাপ ধান পাবে, ভালো ধান পাবে না।

২০১৮