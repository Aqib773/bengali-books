১৬২ বৌদ্ধধর্ম ও নৈতিক শিক্ষা

এজন্য জ্ঞানী ব্যক্তিগণ চিত্ত-সংযমের চেষ্টা করেন। ধ্যানসাধনার লক্ষ্য চিত্তসংযম। ধ্যানের মাধ্যমে বিক্ষিপ্ত
চিন্তকে সমাহিত বা স্থির করা হয়। ভিক্ষু-শ্রমণদের নিত্য ধ্যানানুশীলনের মাধ্যমে চিত্তের একাগ্রতা অর্জনের
সাধনা করতে হয়। এভাবে আসক্তিসমূহ দূরীভূত হয়। এটি ধ্যানের প্রথম সোপান। মার্গফল লাভ করতে
হলে এরকম চারটি সোপান অতিক্রম করতে হয় । বুদ্ধ-নির্দেশিত ধ্যানানুশীলনকে বিদর্শন ভাবনা বলা হয়।
আসক্তিমুক্ত হয়ে মার্গফল লাভের জন্য নিরবচ্ছিন্ন সাধনার নাম সমাধি । দ্বিতীয় স্তর থেকে সমাধির আরন্ত।
এ স্তরে সুখ-দুঃখ অতিক্রান্ত হয়ে শুধুমাত্র স্মৃতিটুকু অবশিষ্ট থাকে । সমাধির দ্বারা ছয়রকম বিশেষ জ্ঞান অর্জন
হয়ে থাকে যথা- দিব্যাদিব্য দর্শন, দিব্য শ্রবণ, অন্যের মনোভাব জানা, পূর্বজন্মের স্মৃতি মনে করা,
রিপু দমনের ক্ষমতা লাভ, অলৌকিক বা ঝদ্ধি শক্তি অর্জন। অর্হৎ ভিক্ষুগণ এ সকল বিশেষ জ্ঞানের
অধিকারী । এঁরা নির্বাণ প্রত্যক্ষ করেছেন এবং পুনরায় জন্মগ্রহণ করবেন না।

ভিক্ষুদের অবশ্যপালনীয় অনুশাসন :

ভিক্ষুদের ২২৭টি শীল বা বিধিবিধান পালন করতে হয়। “পাতিমোক্খ' গ্রন্থে ভিক্ষুদের অবশ্য পালনীয়
এসব বিধি-বিধানের বিস্তৃত ব্যাখ্যা পাওয়া যায়। ভিক্ষুদের প্রতিমাসে অন্তত দুবার, পূর্ণিমা ও অমাবস্যার
চতুর্দশীতে পাতিমোক্খ আবৃত্তি করতে হয়। পাতিমোক্খে বর্ণিত অধিকাংশ শীল রাজগৃহে দেশিত
হয়েছিল । ভিক্ষুদের জন্য বিধিবদ্ধ হয়েছে বলে এই শীলসমূহ ভিক্ষুশীল নামে অভিহিত। গুরুত্ব অনুসারে
ভিক্ষুশীলসমূহকে আট ভাগে বিভক্ত করা হয়েছে। যথা : পারাজিকা, সংঘাদিসেস, অনিয়ত, নিস্সগিয়া,
পাচিত্তিয়া, পাটিদেসনিয়া, সেখিয়া এবং অধিকরণ সমথ।

ভিক্ষুদের পাতিমোক্খে বর্ণিত বিধিবিধানসমূহ অবশ্যই পালন করতে হয় । তথাগত বুদ্ধ মহাপরিনির্বাণের
পূর্বে তার অন্তিম দেশনায় অপ্রমত্ত হয়ে কর্তব্য সম্পাদনের নির্দেশ দিয়েছিলেন। তিনি আরও বলেছিলেন
যতদিন ভিক্ষুসঙ্ঘ শুদ্ধাচারী হয়ে সত্যপথে চলবে ততদিন সম্ধর্ম পৃথিবীতে প্রতিষ্ঠিত থাকবে । শোকাভিভূত
প্রিয়শিষ্য আনন্দকে শোক না করার জন্য উপদেশ দিয়ে বলেন, “নিজেই নিজের দীপ হয়ে বিচরণ করো,
নিজেই নিজের শরণ নাও, অন্য শরণের প্রয়োজন নেই। আমার অবর্তমানে ভিক্ষুরা নিজের দীপ নিজে
করবে ।” বুদ্ধ তার অবর্তমানে ধর্ম এবং ধর্মের বাহক সঙ্ঘকে সর্বশ্রেষ্ঠ স্থান দিয়েছেন।

 

 

     
  

লুল
ই লন

 

২০১৮