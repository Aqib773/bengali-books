২০১৮

বৌদ্ধ কমর্দবাদ ৬৭
পাঠ : ৪

কুশল ও অকুশল কর্ম

'কুশল' শব্দের সমার্থক শব্দগুলো হলো যথাক্রমে -_ নিপুণ, শুভ, পুণ্যধর্ম, সৎ, ধার্মিক দোষশূন্য, নির্দোষ,
প্রশংসনীয়, গুণসম্পন্ন, কল্যাণ, মঙ্গল ইত্যাদি । লোভ, দ্বেষ, এবং মোহহীন চেতনা দ্বারা সম্পাদিত কর্মকে
কুশল কর্ম বলা হয়। এ ধরনের কাজে কোনোরকম পাপের স্পর্শ থাকে না। দান, শীল ভাবনা, সেবা,
পুণ্যদান, ধর্ম শ্রবণ ইত্যাদি কুশলকর্ম। কুশলকর্ম সম্পাদন করতে হলে কুশল চিত্রের দরকার | এভাবে
ভালো কাজ করলে ভালো ফল লাভ করা সম্ভব। বৌদ্ধধর্মে কুশলকর্মের উপর গুরুত্ব দেওয়া হয়েছে।
কুশলকর্মের ফল কুশল হয়। পদুমুত্তর বুদ্ধের সময়ে ক্ষেমা হংসবতী নগরে জন্মগ্রহণ করেছিলেন। পেশায়
তিনি ছিলেন একজন দাসী । একদিন তিনি ভিক্ষু সুজাতকে তিনটি সুমিষ্ট পিঠা দান করেছিলেন। এই
কুশল কর্মের ফলে ক্ষেমা সুকৃতি অর্জনপূর্বক বিপর্শী বুদ্ধের সময় মনুষ্যলোকে জন্মগ্রহণ করেন। ককুসন্ধ
বুদ্ধের সময়ে তিনি ধনবানের গৃহে জন্মগ্রহণ করে সুন্দর এক মনোরম উদ্যান বুদ্ধ প্রমুখ ভিক্ষুসঙ্ঘকে
দান করেন। কোনাগমন বুদ্ধের সময়েও তিনি একই রকম দানানুষ্ঠান সম্পন্ন করেন। কশ্যপ বুদ্ধের
সময়ে তিনি নৃপতি কিকির জ্যেষ্ঠা কন্যারূপে জন্মথহণ করে সঙ্ঘকে বাসস্থান নির্মাণ করে দেন। অবশেষে
গৌতম বুদ্ধের সময়ে তিনি রাজা বিশ্িসারের পত্রী হন।

এ প্রসঙ্গে কুশলকর্মের আরো একটি উদাহরণ নিচে প্রদান করা হলো :

বোধিসত্ত্ব একবার গরিব ঘরে জন্ম গ্রহণ করেন। এ সময় তিনি পরের কাজ করে জীবিকা নির্বাহ করতেন।
একদিন কাজের সন্ধানে তিনি বের হয়ে রাজগৃহের ধনী শ্রেষ্ঠীর পরিবারে কাজ নেন। তিনি অত্যন্ত
আন্তরিকতার সাথে কাজ করতে লাগলেন। একদিন সারাদিন ক্ষেতে পরিশ্রম করে সন্ধ্যায় বাড়ি ফিরে
দেখলেন সকলেই সেদিন পূর্ণিমার উপবাস্ব্রত পালন করছে। অর্থাৎ অষ্টাঙ্গ উপোসথ শীল পালন করেছে।
তিনি শ্রেষ্ঠীকে বললেন প্রভু! আমার ভুল হয়ে গেছে। আমি জানতাম না আজ উপোসথ দিন। তাই সকালে
উপোসথ পালন করতে পারিনি। এখন আমি উপোসথ গ্রহণ করতে চাই। শ্রেষ্ঠীর কথা মতো তিনি সারারাত
উপবাস থেকে শীলানুস্মৃতি ভাবনা করেন। দুর্ভাগ্যবশত সারাদিনের পরিশ্রম এবং সারারাত অনাহারে উপোসথ
পালন করায় পরদিন তাঁর মৃত্যু হয। মৃত্যুর পূর্ব মুহুর্ত পর্যন্ত সে কুশল চিন্তা-চেতনায় মগ্ন ছিল। সেই কুশল কর্ম চেতনার
প্রভাবে মৃত্যুর পর রাজপুত্র হয়ে জন্ম হণ করেন । এটা কুশলকর্মের ফল।

অকুশল' শব্দের অর্থগুলো হলো-পাপ, দোষ, ক্রটি, অপুণ্য, অসবকার্য, অপরাধ, অশুভ কার্য, অনিপুণ,
অমঙ্গল কর্ম, অহিতকর, অন্যায়, অনুপযুক্ত, নীতিবিরূদ্ধ, অযথার্থ, নৃকিষ্ট ইত্যাদি। অকুশল কর্মের মধ্যে
লোভ, দ্বেব এবং মোহ বিরাজমান রয়েছে। অকুশলজনিত কাজের ফল সব সময় অকুশল হয়। অকুশল
কর্মের ফলে সমাজে মানুষ অপমানিত হয় । মান-সম্মানের হানি হয়। সর্বোপরি সর্বত্র তার নিন্দা প্রচারিত
হয়। অকুশল কর্মের ফল সবাইকে ভোগ করতে হয়। মৌদ্গল্যায়নকে শেষ বয়সে শারীরিক লাপ্ুনা সহ্য
করতে হয়েছিল৷ মৌদ্গল্যায়ন ছিলেন অর্হৎ। তিনি পূর্বজন্মে পরম মমতাময়ী মাকে কষ্ট দিয়েছিলেন।
সেই কষ্টের ফল হিসেবে তাকে অর্থৎ হওয়া সত্ত্বেও লাঞ্ছনা সহ্য করতে হয়েছিল। এর মাধ্যমে বোঝা
যায়, অকুশল কর্মের ফল জন্মান্তরেও ভোগ করতে হয়।