২০১৮

চরিতমালা ১২৩

অপরদিকে, মোগ্গলী ব্রান্মণীর পুত্র ছিলেন বলে মৌদৃগল্যায়নকে মোগৃগলীপুত্র বলা হতো । তিনি
সারিপুত্রের জন্মদিনে রাজগৃহের কোলিত নামক গ্রামে জনুগ্রহণ করেন। তার পিতা ছিলেন সে গ্রামের
প্রধান ব্যক্তিত্ব । সম্ভবত তার বংশের নামে গ্রামটির নামকরণ করা হয়েছিল। গ্রামের এঁতিহ্যসম্পন্ন কুল
বা বংশের পুত্র ছিলেন বলে তাকে কোলিত নামেও ডাকা হতো।

সারিপুত্রের পরিবারের সঙ্গে মৌদগ্নল্যায়নের পরিবারের দীর্ঘদিনের সুসম্পর্ক ছিল। ফলে তীরা দুজনেই
ছেলেবেলা থেকে পরম বন্ধু ছিলেন। দুজনে বাস করতেন পাশাপাশি দুটি গ্রামে । তারা প্রচুর ধনসম্পদের
অধিকারী ছিলেন।

একদিন দুই বন্ধু একত্রে একটি নাটক দেখতে যান। নাটক দেখে তাদের মনে বৈরাগ্য ভাব জাগ্ত হয়।
তীরা সংসার জীবনের প্রতি বীতশ্রদ্ধ হয়ে সংসার ত্যাগের সিদ্ধান্ত গ্রহণ করেন। অতঃপর গৃহত্যাগ করে
তীরা সঞ্জয় বেলট্ঠপুত্রের শিষ্যত্ব বরণ করেন। সঞ্জয় বেলট্ঠপুত্র ছিলেন একজন পরিব্রাজক ব্রাহ্মণ । অল্প
দিনের মধ্যে তীরা গুরুর কাছ থেকে সব বিদ্যা শিখে নেন। তীরা গুরুকে জিজ্ঞেস করেন, আচার্য, এতে
তো পরম মুক্তির কোনো সন্ধান নেই । আমরা এমন কিছু লাভ করতে চাই, যা লাভ করলে বারবার জন্ম
দুঃখ, ব্যাধি দুঃখ, মৃত্যু দুঃখ প্রভৃতি ভোগ করতে হবে না। গুরু সঞ্জয় বেলট্ঠপুত্র এপ্রশ্নের কোনো উত্তর
না দিয়ে নীরব থাকেন। তিনি ছিলেন মূলত “বিক্ষেপবাদী” বা “সংশয়বাদী'। এ মতবাদীরা কোনো বিষয়ে
সিদ্ধান্ত দিতে পারেন না, সর্বদা ইতস্তত অবস্থায় থাকেন। অতঃপর, সারিপুত্র ও মৌদগল্যায়ন সমগ্র জনুদ্বীপ
পরিভ্রমণ করে বিভিন্ন পঞ্তিত ব্যক্তির সঙ্গে আলাপ-আলোচনা করতে থাকেন। কিন্তু কারো নিকট
সন্তোষজনক উত্তর ও মুক্তিপথের সন্ধান পেলেন না। তারপর তারা দুজন দুই পথে যাবার সিদ্ধান্ত নেন

এবং প্রত্যাশিত পথপ্রদর্শক গুরুর সন্ধান পেলে একে অপরকে জানাবেন- এর প প্রতিজ্ঞাবদ্ধ হয়ে দুজন দুই
দিকে যাত্রা করেন।

যাত্রার কিছুদিন পর সারিপুত্র রাজগৃহে বিচরণ করছিলেন। সেখানে একদিন বুদ্ধের শিষ্য অশ্বজিৎ
ভিক্ষান্ন সংগ্রহ করছিলেন। এমন সময় অশ্বজিৎ-এর সঙ্গে সারিপুত্রের দেখা হয়। অশ্বজিৎ-এর সৌম্য চেহারা
দেখে সারিপুত্র মুগ্ধ হন। তিনি অশ্বজিঘকে জিজ্ঞেস করেন, ভন্তে, আপনি কার শিষ্য? আপনার শাস্তা কে?
তিনি কোন বাদী? অশ্বজিৎ বলেন, শাক্যবংশীয় মহাশ্রমণ গৌতম সম্যক সম্বুদ্ধ আমার গুরু। সারিপুত্র
তখন বুদ্ধের ধর্মমত জানতে চান। তখন অশ্বজিৎ তাকে বুদ্ধভাষিত একটি গাথা বলেন। গাথাটির মর্মবাণী
হলো : পৃথিবীর সকল কিছুর উৎপত্তির সাথে কারণ নিহিত থাকে। কারণ ছাড়া কোনো কিছুই উৎপন্ন হয়
না। বুদ্ধ বলেছেন, সেই কারণেরও নিরোধ আছে। পরম নির্বাণ লাভের মাধ্যমেই এই শান্তি অর্জিত হয়।
এটিই বুদ্ধের মতবাদ । অতএব বুদ্ধ নির্বাণবাদী । গাথাটি শ্রবণ করার সঙ্গে সঙ্গে তিনি স্রোতাপত্তি ফলে
প্রতিষ্ঠিত হন। অতপর সারিপুত্র গিয়ে মৌদ্গল্যায়নকে বিষয়টি জ্ঞাত করেন। সারিপুত্রের কাছে
মৌদ্গল্যায়ন গাথাটি শ্রবণ করে স্রোতাপত্তি ফল লাভ করেন। অতঃপর তাঁরা বুদ্ধের কাছে যাওয়ার জন্য
স্থির করেন। সারিপুত্র কৃতজ্ঞতাস্বরূপ গুরু সম্তীয় বেলট্ঠপুত্রকেও বৃদ্ধের কাছে নিয়ে যেতে ইচ্ছা পোষণ
করলেন। কিন্তু অনেক অনুনয় করার পরও তিনি বুদ্ধের কাছে যেতে রাজি হলেন না। তখন সারিপুত্র
ও মৌদ্গল্যায়ন সঞ্জয় বেলট্ঠপুত্রের পাঁচশত শিষ্যসহ বুদ্ধের উদ্দেশ্যে যাত্রা করেন । এতে সঞ্য় বেলট্ঠপুত্র
অত্যন্ত দুঃখিত ও ক্ষুব্ধ হলেন। সে-সময় বুদ্ধ সারনাথে 'ধর্মচক্র প্রবর্তন সুত্র“ দেশনা করে রাজগৃহের
বেণুবন আরামে সশিষ্য বসবাস করছিলেন ।