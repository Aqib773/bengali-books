দশম অধ্যায়

চরিতমালা

বৌদ্ধধর্মের প্রচার-প্রসারে অনেক রাজা, মন্ত্রী, শ্রেষ্ঠী, উপাসক-উপাসিকা, ভিক্ষু এবং ভিক্ষুণী গুরুতৃপূর্ণ
ভূমিকা পালন করেন। তাদের কর্ম ও অবদানের স্বীকৃতিস্বরূপ বৌদ্ধধর্মের ইতিহাসে তারা এখনও অমর
হয়ে আছেন। বৌদ্ধসাহিত্যে এসব মহান ব্যক্তির জীবনচরিত পাওয়া যায়। তাদের জীবনাদর্শ অনুকরণীয়,
যা অধ্যয়ন করে নৈতিক ও মানবিক জীবন গঠন করা যায়। এ অধ্যায়ে আমরা বুদ্ধশিষ্য সারিপুত্র ও
মৌদ্গল্যায়ন, বুদ্ধশিষ্যা পূর্ণিকা থেরী, বিশিষ্ট উপাসিকা বিশাখা, রাজা প্রসেনজিত, এবং বাঙালির
কুলগৌরব ভিক্ষু শীলভদ্র সম্পর্কে অধ্যয়ন করব।

এ অধ্যায় শেষে আমরা-

* বৌদ্ধ মনীবীদের পরিচয় দিতে পারর ;

* থের-থেরী ও বিশিষ্ট মনীষীদের জীবনী পাঠ করে তাঁদের আদর্শ ও জীবন চরিত ব্যাখ্যা করতে
পারব ।

পাঠ : ১
সারিপুত্র ও মৌদল্যায়ন

বুদ্ধ-প্রবর্তিত সঙ্মে সারিপুত্র ও মৌদৃগল্যায়নের অবস্থান ছিল শীর্ষে । তারা ছিলেন বুদ্ধের অগ্রশ্রাবক। শ্রাবক
শব্দের অর্থ হলো শিষ্য বা যিনি ধর্মীয় বিষয় শ্ববণ-ধারণ-পালন করেন । অতএব, অগ্রশ্রাবক হলো শিষ্যদের
মধ্যে অগ্রগণ্য । বুদ্ধের ধর্ম শ্রবণ, ধারণ ও পালনে বুদ্ধশিষ্যদের মধ্যে সারিপুত্র ও মৌদ্গল্যায়ন অগ্রগণ্য
ছিলেন। সারিপুত্র জ্ঞানে এবং মৌদ্গল্যায়ন খদ্ধিশক্তিতে সর্বশ্রেষ্ঠ ছিলেন। অগ্শ্রাবক সারিপুত্র ধর্মসেনাপতি
নামেও পরিচিত ছিলেন। ধর্ম দেশনার সময় সারিপুত্র বুদ্ধের ডানদিকে মৌদৃগল্যায়ন বাম দিকে বসতেন।
তাই তাদের বুদ্ধের দক্ষিণ ও বাম হস্ত হিসেবে অভিহিত করা হতো।

সারিপুত্রের গৃহী নাম উপতিষ্য। সারি ব্রান্মণীর পুত্র ছিলেন বলে তীকে সারিপুত্র বলা হতো। তিনি
নালন্দা ও ইন্দ্রশিলার মধ্যবর্তী অঞ্চলে অবস্থিত উপতিত্য গ্রামে জন্মগ্রহণ করেন। কোনো কোনো তথ্যমতে,
তিনি নালক নামক গ্রামে জন্মগ্রহণ করেন। তিনি উপতিষ্য নামেও পরিচিত ছিলেন। সম্ভবত এটি ছিল তার
প্রকৃত নাম। কিন্তু পালি সাহিত্যে তাকে এ-নামে অভিহিত করতে তেমন একটা দেখা যায় না। গ্রামের
নামের সাথে ব্যক্তির নামের সাদৃশ্য থেকে অনুমান করা যায় যে, তিনি সন্তান্ত পরিবারের সন্তান ছিলেন।
কিংবা তাদের বংশের নামেই গ্রামটি পরিচিত ছিল। তার পিতার নাম জানা যায় না। তবে তিনি একজন
উচ্চবংশীয় ব্রাহ্মণ ছিলেন বলে ধারণা করা হয়। সারিপুত্রের তিন ভাই ও তিন বোন ছিলেন। ভাইদের নাম
ছিল চুন্দ, উপসেন এবং রেবত। বোনদের নাম ছিল চালা, উপচালা এবং শিশুপচালা । তাঁর সকল ভাই-বোন
বৌদ্ধধর্মে দীক্ষিত হয়ে ভিক্ষু ও ভিক্ষুণী হন। সারিপুত্র খুবই প্রত্যুৎপন্নমতি ছিলেন।

২০১৮