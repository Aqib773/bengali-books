৩০ বৌদ্ধধর্ম ও নৈতিক শিক্ষা

গৌতম বুদ্ধ বুদ্ধত্ুলাভের পূর্বে অসংখ্য জন্ম পরিগ্রহ করেছেন। বৌদ্ধ ধর্মগ্রন্থ পাঠে একথা জানা যায়।
এসব জন্মে বিভিন্ন নামে তাকে আখ্যায়িত করা হলেও তার প্রধান পরিচয় হলো বৌধিসত্ব। বোধিসত্তরূপে
এক জন্মে তিনি পূর্ববর্তী বুদ্ধ দীপঙ্করের কাছ থেকে আশীর্বাদপুষ্ট হয়েছিলেন। দীপঙ্কর সম্যকসন্ুদ্ধ পৃথিবীতে
অবতীর্ণ হয়েছিলেন লক্ষকল্প বছর আগে । সেসময় গৌতম বুদ্ধ বোধিসত্্ব জীবন সাধনায় রত ছিলেন। তিনি
তখন বোধিসত্ত্র সুমেধ তাপস নামে অমরাবতী নগরে বাস করতেন। দীপঙ্কর বুদ্ধ সশিষ্য এ অমরাবতী নগরে
নিমন্ত্রিত হয়েছিলেন।

অমরাবতী নগর ধনধান্যে পরিপূর্ণ হলেও এর যোগাযোগ ব্যবস্থা তেমন উন্নত ছিল না। তখন ছিল
বর্ধাকাল। বৃষ্টিতে পথঘাট কর্দমাক্ত ছিল৷ নগরবাসীগণ বুদ্ধের যাতায়াতের জন্য রাস্তা মেরামতে ব্যস্ত ছিলেন।
সুমেধ তাপসও সবার সাথে একাজে অংশ নিলেন। এদিকে বুদ্ধের আগমনের সময় হলো । কিন্তু রাস্তার
কাজ তখনও সম্পূর্ণ শেষ হয়নি। এদিকে দীপঙ্কর বুদ্ধ শিষ্যদের নিয়ে সেই অসমাপ্ত রাস্তার কাছে এসে
পড়েছেন। আর মাত্র কয়েক হাত রাস্তার কাজ বাকি। নগরবাসীগণ চিন্তায় পড়ে গেলেন। সুমেধ তাপস
দেখলেন আর কোনো উপায় নেই। তিনি হাতের কোদাল ফেলে পরম শ্রদ্ধাভরে সেই কাদাভরা রাস্তার ওপর
শুয়ে পড়লেন। অত্যন্ত বিনীতভাবে তিনি দীপক্কর বুদ্ধকে অনুরোধ করলেন তার শায়িত দেহের ওপর দিয়ে
যাওয়ার জন্য । দীপক্কর বুদ্ধ তার মানসচেতনা উপলব্ধি করলেন। সুমেধ তাপসের মধ্যে তিনি অভীষ্ট
সিদ্ধির সম্ভাবনা দেখতে পেলেন। অতঃপর দীপক্কর বুদ্ধ তার অনুরোধ রক্ষা করলেন। রাস্তা পার হওয়ার
জন্য তিনি সুমেধ তাপসের গায়ের ওপর পা রাখলেন। ঠিক সে-সময় সুমেধ তাপস দীপঙ্কর বুদ্ধের কাছে
সশ্রদ্ধ চিত্তে ভবিষ্যতে সম্যকসম্বুদ্ধ হওয়ার প্রত্যাশা পূরণের আশীর্বাদ কামনা করেন। দীপঙ্কর বুদ্ধ সুমেধ
তাপসের মধ্যে ভাবী বৃদ্ধের সব লক্ষণ দেখতে পেলেন। তখন তিনি সুমেধ তাপসের প্রার্থনা পূরণের জন্য
আশীর্বাদ করেন। তার আশীর্বাদ সুমেধ তাপসের বোধিসত্্ব জীবনের সাধনাকে অনেক বেগবান করে।
জন্ম-জন্মান্তরের সাধনায় তিনি সকল পারমী পূর্ণ করতে সমর্থ হন। এ-সুকৃতির ফলে শেষ জন্মে তিনি
রাজা শুদ্ধোদনের ঘরে জন্মগ্রহণ করেন। এ-সময় তার নাম রাখা হয় সিদ্ধার্থ। উপযুক্ত সময়ে সিদ্ধার্থ সংসার
ত্যাগ করে একাগ সাধনায় বুদ্ধত্ব লাভ করেন এবং “বুদ্ধ” নামে খ্যাত হন।

বুদ্ধ সিদ্ধার্থরূপে জন্গ্রহণের আগে অসংখ্য জন্ম বোধিসত্ত্ব সাধনায় নিমগ্ন ছিলেন। তার বোধিসত্্ব জীবনের
সাধনার কথা জাতক সাহিত্যে বর্ণিত আছে। জাতকের বর্ণনামতে গৌতম বুদ্ধ ৫৫০ বার বোধিসত্তরূপে
জনুগহণ করেন। বিভিন্ন জাতকের কাহিনীতে তিনি দান, ধর্ম ও সেবা ইত্যাদি সৎকাজ দ্বারা পারমী পূর্ণ
করেন বলে উল্লেখ আছে। এই পারমী পূরণের কার্যক্রমের অংশ হিসেবে তিনি মানুষ, পশু-পাখিসহ নানা
জাতিতে জন্ম নিয়েছিলেন । মহাসুদর্শন জাতকে দেখা যায়, বোধিসত্্ব কুশাবতী নগরে মহাসুদর্শন নামে
এক রাজা হয়ে জন্মেছিলেন। বানরিন্ত্র জাতকে বানররূপে জন্মেছিলেন। মখাদেব জাতকে রাজা
মখাদেবরূপে এবং মহাজনক জাতকে রাজা মহাজনকরূপে জন্মেছিলেন । এছাড়া বোধিসত্ত্ব চণ্ডাল, শুদ্র,
ক্ষত্রিয়, ময়ূর, কপোত, হাতি, ইত্যাদি নানা কুলেও জন্ম নিয়েছিলেন। এ-জন্মসমূহের একমাত্র লক্ষ্য ছিল
পারমী পুরণ করে বুদ্ধত্ব লাভ করা। এ-আলোচনা বোঝা যায়, বুদ্ধ ও বোধিসত্বের মধ্যে পার্থক্য
রয়েছে। তন্মধ্যে কিছু পার্থক্য নিম্নে দেওয়া হলো :

২০১৮