২০১৮

গৌতম বুদ্ধের জীবন ও শিক্ষা ৭

পাঠ : ৪
চারি নিমিত দর্শন

সিদ্ধার্থ একদিন ভ্রমণে যাওয়ার ইচ্ছা প্রকাশ করলেন। মহারাজ শুদ্ধোদন পুত্রের ভ্রমণ যেন আনন্দময় হয়
সে-ব্যবস্থা করলেন। সারথি ছন্দককে নিয়ে রাজকুমার নগরভ্রমণে বের হলেন। সঙ্গে প্রিয় অশ্ব কন্থক।
অনেক দূর তারা ভ্রমণ করলেন। নগরী সুসজ্জিত, নগরবাসী সুসজ্জিত ও সুখী। সকলেই কুমারকে আনন্দের
সাথে অভ্যর্থনা জানাল। আরও কিছু দূর অগ্থসর হলেন, হঠাৎ দেখতে পেলেন একজন বৃদ্ধ, দুর্বল ও
পকৃকেশ, লাঠিহাতে শীর্ণ শরীরে বহু কষ্টে হেটে চলেছেন। সিদ্ধার্থ ছন্দককে জিজ্ঞাসা করলেন, ইনি কে
ছন্দক ? সাদা চুল, স্থুল চর্ম, দুর্বল শরীর? ছন্দক জানালেন, “ইনি বয়সের কারণে বৃদ্ধ হয়েছেন, বয়স
বাড়লে সবাই একদিন এমন বৃদ্ধ ও দুর্বল হয়ে যায়।” সিদ্ধার্থ ভাবলেন, আমিও একদিন এমন বৃদ্ধ হব?
প্রিয়তমা গোপাদেবীও বৃদ্ধ হবে? তিনি ছন্দককে বললেন, রথ ফিরাও ৷ আজ আর ভ্রমণ করব না।

পরদিন আবার নগরভ্রমণে বের হলেন। নগরের বাইরে এসে দেখতে পেলেন এক ব্যক্তি গাছের তলায়
হাহাকার করছে, বেদনায় তার মুখ-চোখ কুঁকড়ে গেছে। সিদ্ধার্থ আবার ছন্দককে জিজ্ঞাসা করলেন, “এর
কী হয়েছে?” ছন্দক জানালেন, ও ব্যাধিপরস্ত । মানুষমাত্রই কোনো না কোনো সময় রোগ ব্যাধি ভোগ করে
থাকে। কুমার আবারও বিষণ্ন হলেন। গভীর চিন্তায় নিমগ্ন হলেন। সেদিনও প্রাসাদে ফিরে গেলেন। প্রাসাদে
ফিরে কুমার ভাবতে লাগলেন, এ বৃদ্ধ আর ব্যাধিগ্রস্ত লোকদের কথা । সবাই কি এমন বৃদ্ধ হবে? ব্যাধিতে
আক্রান্ত হয়ে সকল মানুষকে কি এরূপ কষ্ট পেতে হয় ?

এভাবে তৃতীয় দিন চিন্তামগ্ন সিদ্ধার্থ পুনরায় সারথি ছন্দককে নিয়ে অশ্ব কুকের পিঠে চড়ে নগরভ্রমণে
বের হলেন। নগরের বাইরে কিছু দূরে এসে তিনি দেখতে পেলেন কিছু লোক একটি শবদেহ কাধে
নিয়ে বিলাপ করতে করতে যাচ্ছে। শোকাচ্ছন্ন এই দলটিকে দেখে সিদ্ধার্থ ছন্দকের কাছে জানতে চাইলেন,
ওদের কী হয়েছে? ওরা কাদছে কেন?

ছন্দক বিমর্ষ চিত্তে জানালেন, ওরা একটি মৃতদেহ বহন করে নিয়ে যাচ্ছে । মৃত ব্যক্তি ওদের
নিকটআত্ীয়। আপনজনের মৃত্যুতে তারা শোকে বিলাপ করছে। সিদ্ধার্থ পুনরায় জিজ্ঞাসা করলেন, বিলাপ
করলে কি মৃত ব্যক্তি জীবিত হবে? ছন্দক বললেন,“না কুমার, মৃত ব্যক্তিরা জীবিত হয় না।” তিনি আবারও
জিজ্ঞাসা করলেন, “সবাইকে কি এরূপ মৃত্যুবরণ করতে হবেঃ” ছন্দক উত্তর দিলেন, “হ্যা কুমার, জীবিত
সবাইকেই একদিন মারা যেতে হয়।” জীবের এই পরিণতি দেখে সিদ্ধার্থ অত্যন্ত কাতর হলেন। বিষণ্ন
মনে ফিরে এলেন প্রাসাদে ।

চতুর্থ দিনে নগরভ্রমণে বেরিয়ে তিনি নগরের বাইরে বেশ কিছু দুরে নির্জন জায়গায় বড় গাছের তলায়
একজন সন্নযাসীকে ধ্যানমগ্্ অবস্থায় দেখতে পেলেন। স্থির, সৌম্য, ধ্যানমগ্ন সন্ন্যাসীকে দেখে সিদ্ধার্থ আকৃষ্ট
হলেন। ছন্দককে প্রশ্ন করলেন, ইনি কে? কী করছেন? ছন্দক উত্তর দিলেন, ইনি সর্বত্যাগী সন্ন্যাসী।
সংসারের মায়া ত্যাগ করে তিনি সত্য জানার জন্য সাধনা করছেন। মুহূর্তে সিদ্ধার্থ গৌতমের সন্ন্যাস-
চেতনা জাগ্রত হলো । সন্্যাসীর মধ্যে নিজেকে দেখতে পেলেন তিনি। জগতের দুঃখ, জরা, ব্যাধি থেকে
মুক্তির পথ অনুসন্ধান করতে তিনি প্রতিজ্ঞাবদ্ধ হলেন। ছন্দককে রথ ফেরানোর আদেশ দিলেন।