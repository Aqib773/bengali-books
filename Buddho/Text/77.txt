২০১৮

বৌদ্ধ ভিক্ষু ও গৃহীদের নিত্যকর্ত ও অনুশাসন ১৬৩

অনুশীলনমূলক কাজ
বিহারে গিয়ে একজন বৌদ্ধ ভিক্ষুর নিত্যকর্ম সম্পর্কে
তথ্য সংগ্রহ করে প্রতিবেদন তৈরি কর (দলগত কাজ)

পাঠ: ২
গৃহীদের নিত্যকর্ম ও অনুশাসন
গৃহীদের মঙ্গল, সুন্দর ও শান্তিময় জীবনযাপনের জন্য বুদ্ধ অনেক ধর্মোপদেশ দান করেছেন। ক্রিপিটকের
বিভিন্ন গ্রন্থে এসব ধর্মোপদেশ পাওয়া যায়। গৃহীদের উদ্দেশ্য করে প্রদত্ত বুদ্ধের এসব ধর্মোপদেশ “গৃহী
বিনয়” হিসেবে গণ্য করা হয়। সিগালোবাদ সূত্র, কলহবিবাদ সূত্র, পরাভব সূত্র, মঙ্গলসূত্র, ব্যগৃঘপজ্জ
সূত্র, খগ্গবিসান সুত্র, লক্খন সুত্র, গৃহীপ্রতিপদা সুত্র, ধম্মিক সুত্র, গহপতিবর্গ, বিদূর পপ্ডিত জাতক
প্রভৃতিতে এসব উপদেশ সবচেয়ে বেশি পাওয়া যায়।

বুদ্ধের এসব ধর্মোপদেশ বা অনুশাসন গৃহী বৌদ্ধদের জন্য অবশ্যপালনীয়। এখানে ব্রিপিটকের বিভিন্ন
গ্রন্থে প্রাপ্ত গৃহীদের নিত্যকর্ম ও অনুশাসন সংক্ষেপে তুলে ধরা হলো।

১) সিগালোবাদ সুত্র :

একদিন রাজগৃহে বেণুবন বিহারে অবস্থানকালে বুদ্ধ সিগালক নামে এক ব্রাহ্মণ পুত্রের দেখা পান। সিগালক
স্ানশেষে সিক্ত বস্ত্র পূর্ব, পশ্চিম, উত্তর, দক্ষিণ, উধ্ব, অধঃ - ষড়দিকে নমস্কার করছিলেন। বুদ্ধ তাঁকে
এরূপ নমস্কারের কারণ জিজ্ঞাসা করলে সিগালক বলেন, পৈতৃক প্রথা ও পিতার নির্দেশে তিনি ষড়দিকে
নমস্কার করছেন । বুদ্ধ বুঝতে পারলেন সিগালক ষড়দিক বন্দনার মর্মার্থ বুঝতে পারেননি । অতঃপর, বুদ্ধ
তাকে ষড়দিক বন্দনার মর্মার্থ ব্যাখ্যা করে গৃহীদের করণীয় সম্পর্কে যে-অনুশাসন প্রদান করেন তা নিম্নে
তুলে ধরা হলো:

চার প্রকার ক্রিষ্টকর্ম বর্জন : প্রাণিহত্যা, অদত্তবস্ত গ্রহণ, ব্যভিচার ও মিথ্যা ভাষণ-ধার্মিক গৃহীর এই চার
প্রকার ক্রিষ্টকর্ম বর্জন করা উচিত।

চার প্রকার পাপকর্ম বর্জন : স্বেচ্ছাচারিতা, হিংসা, ভয় ও অজ্ঞানতার বশবর্তী হয়ে পাপানুষ্ঠান করা - এ
চার প্রকার পাপকর্ম ধার্মিক গৃহীর পরিত্যাগ করা উচিত। এসব পাপকর্ম যশ-খ্যাতি ক্ষয় করে।

ষড়দোষ বর্জন : নেশাদ্রব্য গ্রহণ, অসময়ে ভ্রমণ, আমোদ-প্রমোদে লিপ্ত, দ্যুত ক্রীড়া, কুসংসর্গ,
আলস্যপরায়ণতা-এই ষড়দোষ ধার্মিক গৃহীর পরিত্যাগ করা উচিত। কারণ :

ক) নেশা গ্রহণের ফলে ছয়টি বিষময় ফল ভোগ করতে হয় । যথা- ১. অকারণে ধনহানি ঘটে ২. কলহ
বৃদ্ধি পায়,৩. বিবিধ রোগের উৎপত্তি ঘটে ৪. দুর্নাম রটে ৫. নির্লজ্জ হয় এবং ৬. হিতাহিত জ্ঞানশূন্য
হয়। এসব কারণে জীবনহানিও ঘটতে পারে।

খ) অসময়ে ভ্রমণের ফলে ১. নিজে অরক্ষিত থাকে ২. স্ত্রী-পুত্র অরক্ষিত থাকে ৩. বিষয়সম্পত্তি
অরক্ষিত থাকে ৪. সর্বদা আশক্কাযুক্ত হয়ে চলতে হয় ৫. পাপকর্মে মিথ্যা কলঙ্ক আরোপিত হয় এবং
৬. বিভিন্ন রকমের দুঃখজনক বিষয়ের সম্মুখীন হতে হয়।

গ) আমোদ-প্রমোদে লিপ্ত থাকলে সর্বদা উৎ্কষ্ঠিত চিত্তে কালযাপন করতে হয়।