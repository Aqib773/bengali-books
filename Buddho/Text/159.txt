২০১৮

অট্ঠকথা ৭৭

পরিজ্ঞাত করা হতো । বুদ্ধ নেতৃস্থানীয় শিষ্যদের যেসব ব্যাখ্যা ও নির্দেশনা সঠিক মনে করতেন তা
অনুমোদন দান করতেন এবং ভিক্ষুদের গ্রহণ, ধারণ ও পালন করতে নির্দেশ দিতেন। প্রথম সঙ্গীতিতে
বুদ্ধবাণী সংকলনের সময় এসব ব্যাখ্যাও অনুমোদন লাভ করে সংকলিত হয়েছিল, যা ব্রিপিটকের বিভিন্ন
গ্রন্থে পাওয়া যায়। বুদ্ধ এবং বুদ্ধশিষ্যদের এসব ব্যাখ্যাকে অট্ঠকথার সূচনা হিসেবে চিহিত করা যায়,
যা পরবর্তীকালে সমৃদ্ধি লাভপূর্বক অট্ঠকথা রচনার পটভূমি তৈরি করে।

বুদ্ধবাণীর যুগোপযোগী এবং সহজ-সরল অর্থযুক্ত ব্যাখ্যা হিসেবে ঘে- সাহিত্যকর্ম রচিত হয়েছিল
তাই অট্ঠকথা নামে পরিচিতি লাভ করে। সাধারণত অট্ঠকথা বা ভাষ্য বলতে বোঝায় একজনের
প্রজ্ঞা ও দৃষ্টিভঙ্গি অনুসারে প্রাচীন পাঠের নতুন এবং যুগোপযোগী বোধগম্য অর্থ ও ব্যাখ্যা প্রদান
করা, যা মূল পাঠের যথোপযুক্ত অর্থ ও ভাব যথাযথভাবে ধারণ করে রাখে ।

খ্রিষ্টপূর্ব প্রথম শতকে সিংহলরাজ রাজ বষ্টগামিণীর পৃষ্ঠপোষকতায় অট্ঠকথাসমূহ সিংহলি ভাষায়
তালপত্রে লিখে সংরক্ষণ করা হয়। এ- কারণে বলা যায়, খ্রিষ্টপূর্ব প্রথম শতকের আগেই অট্ঠকথা
সাহিত্য পরিপূর্ণতা লাভ করেছিল। সিংহলের অনুরাধাপুরার মহাবিহারে তালপত্রে লিখিত অট্ঠকথাসমূহ
সংরক্ষিত ছিল। কালক্রমে তা সীহলট্ঠকথা (সিংহলি অট্ঠকথা) নামে পরিচিতি লাভ করে।
সীলট্ঠকথাসমূহ মহা-অট্ঠকথা, মহাপচ্চরি অট্ঠকথা, কুরুন্দি অট্ঠকথা, অন্ধক অট্ঠকথা,
সংক্ষেপ অট্ঠকথা ইত্যাদি নামে পরিচিত ছিল। অট্ঠকথা রচনার সুচনা ভারতবর্ষে হলেও তা
ভারতবর্ষে পাওয়া যেত না। ফলে ভারতীয় এবং অন্যান্য দেশের লোকেরা সহজে বুদ্ধবাণী বুঝতে
পারত না। সে-কারণে খিষ্টীয় পঞ্চম শতাব্দীর দিকে বুদ্ধঘোষ, বুদ্ধদত্ত, ধর্মপাল, মহানাম
এবং উপসেন প্রমুখ পন্তিতগণ সিংহলে সিংহলি ভাষায় সংরক্ষিত সীহলট্ঠকথা হতে
পালি ভাষায় বর্তমান কালের অট্ঠকথাসমূহ রচনা করেন। এভাবে বিবর্তনের বিভিন্ন স্তর
অতিক্রম করে অট্ঠকথাসমূহ বর্তমান কালের রূপ পরিগ্হ করেছে।

প্রথম দিকে অট্ঠকথাসমূহ ব্রিপিটকের বিষয়বস্তু তথা বুদ্ধের ধর্ম-দর্শন নিয়ে রচিত হলেও পরবর্তীকালে প্রাচীন
ভারত ও শ্রীলঙ্কার ধর্ম-দর্শন, কাব্য, ব্যাকরণ, ভৌগোলিক, রাজনৈতিক প্রভৃতি নানা বিষয় নিয়েও নানা
শ্রেণির অট্ঠকথা রচিত হয়। ফলে অট্ঠকথা বিশাল ও বৈচিত্র্যময় সাহিত্যভাণ্তারের রূপ লাভ করে ।

অনুশীলনমুলক কাজ
অট্ঠকথা বলতে কী বোঝ?
বুদ্ধের নেতৃস্থানীয় শিষ্যদের নামের একটি তালিকা তৈরি কর
ধর্ম-দর্শন ব্যাখ্যায় পারদর্শী কয়েকজন বুদ্ধশিষ্যের নাম বল
সীহলট্ঠকথাসমূহ কী কী নামে পরিচিত ছিল?
বর্তমানকালের পালি অট্ঠকথাসমূহ কিসের ভিত্তিতে কারা রচনা করেছিলেন?