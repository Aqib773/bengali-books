১৪৪ বৌদ্ধধর্ম ও নৈতিক শিক্ষা

১৩। অশ্বক

অশ্মক বা অস্সক রাজ্য ছিল গোদাবরী নদীর কুলবর্তাঁ অঞ্চলে । রাজধানী ছিল পোটলি, পোটন বা পোদন।
এ রাজ্যের রাজা ছিলেন অস্সক। তার সম্পর্কে তেমন বেশি জানা যায় না। এখানে বাবরি নামে এক
সন্ন্যাসী ছিলেন। তিনি সশিষ্য বুদ্ধের দীক্ষা গ্রহণ করেছিলেন।

১৪। অবস্তী

নর্মদা উপত্যকার মান্ধাতা থেকে মহেশ্বর ও পাশ্ববর্তী কয়েকটি জেলা নিয়েই গঠিত হয়েছিল অবস্তী রাজ্য।
রাজধানী ছিল উজ্জয়িনী। বুদ্ধের সময়ে এখানে রাজা ছিলেন চগুপ্রদ্যোত। বুদ্ধ অবস্তী রাজ্যে এসেছিলেন
কতবার সে তথ্য পাওয়া যায় না। তবে অবস্তী রাজার পুরোহিত পুত্র মহাকচ্চায়ন বুদ্ধের একজন খ্যাতনামা
শিষ্য ছিলেন।

১৫। গান্ধার

প্রাচীন ভারতবর্ষে শিল্প সংস্কৃতির লালন কেন্দ্র হিসেবে গান্ধার রাজ্যের সুখ্যাতি ছিল। গান্ধারের
রাজধানী ছিল তক্ষশীলা। বুদ্ধের সময় এখানে পুরুস্সাতি নামে এক রাজা রাজত্ব করতেন। তিনি শেষ
বয়সে রাজ্য ছেড়ে পায়ে হেটে রাজগৃহে গিয়ে বুদ্ধের ভিক্ষুসজ্ঘে যোগদান করেছিলেন। গান্ধারের রাজধানী
তক্ষশীলা ছিল বিবিধ বিদ্যাশিক্ষার অন্যতম কেন্দ্রস্থল । প্রসিদ্ধ চিকিৎসক জীবক এখানেই চিকিৎসা শাস্ত্র
অধ্যয়ন করেছিলেন। তক্ষশীলা বিশ্ববিদ্যালয় ছিল ভারতবর্ষের অত্যন্ত প্রাচীন ও প্রসিদ্ধ বিশ্ববিদ্যালয়।
তক্ষশীলা বর্তমানে পাকিস্তানের অন্তর্গত।

১৬। কম্বোজ

বর্তমান কালের ভারত পাকিস্তানের উত্তর পশ্চিমে গান্ধারের নিকটবর্তী স্থানে কম্বোজ রাজ্য অবস্থিত ছিল।
কম্বোজের রাজধানী হিসেবে দুটি নামের উল্লেখ পাওয়া যায়। সেগুলো হলো দ্বারকা ও রাজপুর। কম্োজ
রাজ্যে রাজতন্ত্রের প্রচলন ছিল। এ রাজ্যে চন্দ্রবর্মন ও সুদক্ষিণ নামের দু'জন রাজার কথা জানা যায়।
বুদ্ধের সময় এ রাজ্যে কোন্‌ রাজা রাজত্ব করতেন তা জানা যায় না। এ রাজ্যে কুক্ুুটবতী নামের এক
নগরী ছিল। সে নগরীর শাসনকর্তা ছিলেন মহাকপ্লিন। তাকেও রাজা নামে আখ্যায়িত করা হতো । রাজা
মহাকঞ্সিন বুদ্ধবাণীর গুণ মহিমা উপলদ্ধি করে সপরিষদ মধ্যদেশের চন্দ্রভাগা নদীর তীরে বুদ্ধের কাছে
গিয়ে শিষ্যত্ব গ্রহণ করেছিলেন ।

 

অনুশীলনমূলক কাজ
ষোড়শ মহাজনপদের প্রত্যেকটির রাজা ও রাজধানীর নামের একটি তালিকা তৈরি কর

 

 

 

২০১৮