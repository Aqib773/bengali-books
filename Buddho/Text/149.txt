৬৮ বৌদ্ধধর্ম ও নৈতিক শিক্ষা

দেবদত্ত একবার বুদ্ধের প্রাণনাশের চেষ্টা করেছিলেন। এ সময় তিনি পাহাড় থেকে পাথর ছুন্ডে দিয়ে
বুদ্ধকে হত্যা করতে চেয়েছিলেন। এ সময় বুদ্ধের মতো মহাজ্ঞানীর শরীর থেকে রক্ত ক্ষরণ হয়েছে।
এই অকুশল কর্মের ফলে দেবদত্তকে নরক যন্ত্রণা ভোগ করতে হয়েছে।

মধ্যম নিকায়ের “মহাবচ্ছ' সূত্রে উল্লেখ রয়েছে- এক সময় বুদ্ধ বচ্ছগোত্র পরিব্রাজককে কুশল এবং অকুশল
কর্ম সম্পর্কে বলতে গিয়ে বলেন; 'লোভ অকুশল আর অলোভ কুশল । দ্বেষ অকুশল, অদ্বেষ কুশল । মোহ
অকুশল, অমোহ কুশল' | তিনি আরো বলেন; হিংসা অকুশল, হিংসা হতে বিরতি কুশল। চুরি অকুশল,
চুরি হতে বিরতি কুশল। কামাচার অকুশল, কামাচার হতে বিরতি কুশল। মিথ্যাকথা বলা অকুশল,
মিথ্যাকথা বলা হতে বিরতি কুশল । বিদ্বেষ পরায়ণ বাক্য অকুশল, বিদ্বেষ পরায়ণ বাক্য হতে বিরতি
কুশল । কর্কশ বাক্য অকুশল, কর্কশবাক্য বলা হতে বিরতি কুশল । বৃথাবাক্য বলা অকুশল, বৃথাবাক্য
বলা হতে বিরতি কুশল। অভিধ্যা (লোভ) অকুশল, অনভিধ্যা কুশল। করুণাহীন অকুশল, করুণা কুশল ।
ভ্রান্তধারণা অকুশল, সত্যধারণা কুশল" । এখানে বুদ্ধ এই দশবিধ ধর্মকে (আচার) অকুশল আর দশবিধ
বিরত ধর্মকে কুশল হিসেবে অভিহিত করেছেন।

মৃত্যুকালে সম্পাদিত কর্ম কুশল হোক আর অকুশল হোক বিশেষ ফলদায়ী। জীবনে কুশল কর্মের প্রাধান্য
সত্বেও মৃত্যুর সময় অকুশল চিন্তা উৎপন্ন হলে অবশ্যই নিম্নগতি প্রাপ্ত হয়। অন্যদিকে সারাজীবনে
অকুশল কর্মের পরিমাণ বেশি থাকলেও মৃত্যুক্ষণে কুশলচিত্তের উৎপত্তি হেতু উদ্ধগিতি লাভ হয়। মৃত্যুক্ষণে
কুশল উৎপন্ন হলেই তার গতি সৎ ও সুখের হয় । সুতরাং কুশল চিন্তা উৎপন্ন করা উচিত।

অনুশীলনমূলক কাজ
কুশল এবং অকুশল কর্মের মধ্যে পার্থক্য তুলে ধর?

পাঠ : ৫

চুল্পুকর্ম বিভঙ্গ সূত্রের বাংলা অনুবাদ
চুল্লকর্ম বিভঙ্গ সুত্ত বা ক্ষুদ্রকর্ম বিভঙ্গ সূত্র মধ্যম নিকায়ের তেতীয়খন্ড) ১৩৫ নং সংখ্যক সূত্র । এতে কর্ম ও
কর্মফল সম্পর্কে বিস্তারিত ব্যাখ্যা রয়েছে। নিচে তা তুলে ধরা হলো।
আমি এ রকম শুনেছি যে, এক সময় ভগবান বুদ্ধ জেতবনে অনাথ পিগ্থিকের আরামে বাস করেছিলেন।
সে সময় তোদেয়্য ব্রাহ্মণের পুত্র শুভ মাণবক বুদ্ধের নিকট উপস্থিত হয়ে বুদ্ধের সাথে আনন্দময়
আলাপ-আলোচনা করেন। তারপর তোদেয়্য পুত্র শুভ মাণবক বৃদ্ধকে বললেন, “হে গৌতম পুত্র! কী
কারণে মানুষের মধ্যে কেউ হীন ও কেউ উৎকৃষ্ট, কেউ অল্লাযু ও কেউ দীর্ঘজীবি, কেউ রোগী ও কেউ
নিরোগী, কেউ বিশ্রী ও কেউ সুশ্রী, কেউ গরিব ও কেউ ধনী, কেউ অল্পশক্তিযুক্ত ও কেউ মহাশক্তিযুক্ত, কেউ
নীচু কুলজাত, কেউ উচ্চ কুলজাত, কেউ জ্ঞানী ও অজ্ঞানী লোক জগতে দেখা যায়? হে গৌতম! মানুষের
মধ্যে এরূপ হীন ও শ্রেষ্ঠ হওয়ার কারণ কী?
তখন বুদ্ধ উত্তরে বললেন, “হে মাণবক! এ জগতে জীবমাব্রই কর্মের অধীন। কর্মই জীবগণের একমাত্র
বন্ধু। কর্মই তাদের একমাত্র শরণ বা আশ্রয়। কর্মই জীবগণের একমাত্র রক্ষাকারী । কর্মই জীবগণকে
হীন ও শ্রেষ্ঠভাবে বিভক্ত কবে।

 

 

 

 

২০১৮