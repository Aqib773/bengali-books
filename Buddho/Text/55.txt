২০১৮

বৌদ্ধধর্মের ইতিহাস ১৪৩

৮। বংস

গঙ্গার দক্ষিণ তীরে বংস রাজ্য অবস্থিত ছিল। এলাহাবাদের কাছে কৌশাম্বী বা আধুনিক কোসম ছিল এর
রাজধানী । বুদ্ধের সময় এখানে উদয়ন নামক এক রাজা রাজত্ব করতেন। তিনি অত্যন্ত আরামপ্রিয় ও বিলাসী
ছিলেন। তিনি হাতি ধরার মন্ত্র জানতেন। তিনি পিগুল ভারদ্বাজ নামের এক ভিক্ষুর মাধ্যমে বুদ্ধের গৃহী
শিষ্য হয়েছিলেন। রাজা উদয়নের প্রধান রানি শ্যামাবতী ও তার প্রধান সেবিকা খুজ্জন্তরা দু'জনই বুদ্ধের
অনুসারি ছিলেন। কৌশাম্বীর এই উদ্যানে রানি শ্যামাবতী একটি বিহার নির্মাণ করে বুদ্ধ ও তাঁর শিষ্যদের
উদ্দেশ্যে দান করেছিলেন । এ বিহারের নাম ঘোষিতারাম। এখানে রাজা উদয়ন বুদ্ধের প্রতি শ্রদ্ধাবশত
বুদ্ধের জীবদ্দশীতেই রক্তচন্দন কাঠ দ্বারা একটি বুদ্ধমূর্তি প্রতিষ্ঠা করেছিলেন।

৯।কুরু

কুরু রাজ্যের রাজধানী ছিল ইন্দরপ্রস্থ। এটি বর্তমান দিল্পসির নিকটবর্তী ইন্দ্রপত অঞ্চল । বুদ্ধের সময় পৌরব্য
নামের এক রাজা রাজত্ব করতেন । বুদ্ধ কুরু জনপদ অনেকবার পরিভ্রমণ করেছিলেন । এখানে বুদ্ধ চার
বার ধর্মদেশনা করেছিলেন বলে জানা যায়। কুরুর বিশিষ্ট ধনী যুবক রাষ্ট্রপাল বুদ্ধের কাছে ভিক্ষুত্বে দীক্ষা
নিয়েছিলেন।

১০। পঞ্চাল

রোহিলখণ্ড এবং মধ্য দোয়ারের একাংশ নিয়ে পঞ্গাল গঠিত । গঙ্গা নদী এই রাজ্যকে দুই ভাগে বিভক্ত
করেছিল । একটি ছিল উত্তর পঞ্চাল অন্যটি দক্ষিণ পঞ্চাল। উত্তর পঞ্চালের রাজধানী ছিল অহিচ্ছত্র বা
ছত্রবতী। এটি বর্তমানে রামনগর নামে পরিচিত । দক্ষিণ পথগ্ললের রাজধানী ছিল কাম্পিল্য। বুদ্ধের সময়ে
এ রাজ্যের খুব বেশি প্রভাব ছিল বলে অনুমিত হয়না। এ রাজ্যের জনসাধারণ ও নগর সম্পর্কে বৌদ্ধ
সাহিত্যে বিশেষ কোনো তথ্য পাওয়া যায় না।

৯১। মৎস্য

চেতি রাজ্যের পার্শস্থ চম্বলের পার্বত্য অঞ্চল ও সরস্বতী নদীর তীরবর্তি বনাঞ্চল নিয়ে মৎস্য রাজ্য বা
জনপদ গঠিত। এর মধ্যস্থলে ছিল রাজধানীর মর্যাদা সম্পন্ন 'বিরাট নগর”। এটি হলো বর্তমান
জয়পুরের বৈরাট । বুদ্ধ এই রাজ্য কয়েকবার ভ্রমণ করে ছিলেন বলে জানা যায়। বৈরাট নগরে সম্রাট
অশোকের কয়েকটি বিখ্যাত শিলালিপি পাওয়া গেছে।

১২। সূরসেন

এটি যমুনার তীরবর্তী একটি রাজ্য । এর রাজধানী ছিল মধুরা। বুদ্ধের সময় এখানে রাজত্ব করতেন রাজা
অবস্তীপুত্র। তিনি বুদ্ধশিষ্য মহাকচ্চায়নের সমসাময়িক ছিলেন। তিনি বুদ্ধের অন্যতম উপাসক ছিলেন।
এ রাজার পৃষ্ঠপোষকতায় মথুরা অঞ্চলে বৌদ্ধ ধর্মের বিকাশ সাধিত হয়েছিল।