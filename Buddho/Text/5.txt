অষ্টম অধ্যায়

সঙ্গীতি

বৌদ্ধ সঙ্গীতির সঙ্গে বৌদ্ধধর্মের ইতিহাস গভীরভাবে সম্পৃক্ত। সঙ্গীতি সম্পর্কে জ্ঞান ব্যতীত বৌদ্ধধর্মের
প্রকৃত ইতিহাস জানা সম্ভব নয়। বুদ্ধ লিখিত আকারে কোনো ধর্মোপদেশ দেননি। তিনি বিভিন্ন
স্থানে বিভিন্ন উপলক্ষে যেসব ধর্মোপদেশ করতেন তা তার শিষ্যগণ স্মৃতিতে নিখুতভাবে ধারণ করে
রাখতেন এবং মৌখিকভাবে প্রচার করতেন। বুদ্ধের মহাপরিনির্বাণের পর তার শিষ্যগণ সেসব ধর্মোপদেশ
সঙ্গীতি আহ্বানের মাধ্যমে প্রথমে সংকলন করেন । তৎপর স্বধর্মের অনুসারী মহাকারুণিক ভিক্ষুগণ বিভিন্ন
সময় সঙ্গীতি অনুষ্ঠানের মাধ্যমে সংকলিত বুদ্ধবাণীর বিশুদ্ধতা রক্ষা, গ্রন্থাকারে ও নানা উপায়ে সংরক্ষণ
এবং প্রচারের ব্যবস্থা করেন। তাই বৌদ্ধধর্মের ইতিহাসে সঙ্গীতির ভূমিকা অনন্যসাধারণ | এ অধ্যায়ে
আমরা বৌদ্ধ সঙ্গীতি সম্পর্কে অধ্যয়ন করব।

এ অধ্যায় শেষে আমরা-_
*%* সঙ্গীতির ধারণা ও পটভূমি বর্ণনা করতে পারব;
* সঙ্গীতির মাধ্যমে বুদ্ধবাণী কীভাবে সংকলিত হয়েছিল তার ধারণা দিতে পারব;
* প্রথম, দ্বিতীয় ও তৃতীয় সঙ্গীতি আহ্বানের কারণ ও ফলাফল বর্ণনা করতে পারব;
* বুদ্ধবাণী গ্রন্থাকারে সংকলিত হওয়ার ক্ষেত্রে সঙ্গীতির ভূমিকা বিশ্লেষণ করতে পারব।

পাঠ: ১
সঙ্গীতির ধারণা

অভিধানে “সঙ্গীতি” শব্দের বিভিন্নরকম অর্থ পাওয়া যায়। যেমন : সঙ্গীত, গান, পাখির কুজন, প্রচার, ঘোষণা,
পূর্বাভিনয় বা মহড়া, সভা বা সম্মেলন এবং সমবেতভাবে উচ্চারণ, আবৃত্তি, গীত, পুনরায় শ্রবণ বা বিবেচনা
করা ইত্যাদি । বিভিন্ন রকম অর্থ পাওয়া গেলেও বৌদ্ধসাহিত্যে সঙ্গীতি শব্দটি সভা বা সম্মেলন বোঝাতে
ব্যবহৃত হয়। বুদ্ধের জীবিতকালে তার ধর্ম-দর্শন এবং সঙ্ের বিধিবিধানসহ যে-কোনো বিষয়ে বিতর্ক
বা সমস্যা দেখা দিলে তা বুদ্ধ নিজে বা তীর নির্দেশনায় নেতৃস্থানীয় শিষ্যগণ সমাধান করতেন। কিন্তু
বুদ্ধের মহাপরিনির্বাণের পর এরূপ সকল সমস্যা পণ্ডিত ভিক্ষুসঙ্ঘ সমবেত হয়ে সভা বা সম্মেলন
আহ্বানের মাধ্যমে সমাধান করতেন । জানা যায় যে, বুদ্ধের মহাপরিনির্বাণের পর বৌদ্ধ ধর্ম-সন্ন্ধীয় প্রশ্ন
মীমাংসা, প্রকৃত বুদ্ধবাণী নির্ধারণ, সংকলন, সংরক্ষণ, বিশুদ্ধতা রক্ষা এবং প্রচার-প্রসারের জন্য অনেক
গুরুত্বপূর্ণ সম্মেলন অনুষ্ঠিত হয়, যা বৌদ্ধধর্মের ইতিহাসে সঙ্গীতি নামে পরিচিত। অতএব সংক্ষেপে বলা
যায়, সঙ্গীতি হলো ভিক্ষুসঙ্ঘের সর্বোচ্চ নীতি-নির্ধারণী সভা বা সম্মেলন। এসব সভায় শত শত প্রবীন,

জ্ঞানী এবং অর্হৎ ভিক্ষু উপস্থিত থাকতেন । আলোচ্য বিষয়ের গুরুত্ব অনুসারে এসব সম্মেলন কয়েকমাস
ব্যাপী চলতো।

কর্মা - ১৩, বৌদ্ধধর্ম ও নৈতিক শিক্ষা, নবম-দশম শ্রেণি