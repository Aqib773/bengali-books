২০১৮

গৌতম বুদ্ধের জীবন ও শিক্ষা ৫

ভাষা, শাস্ত্র ও চৌধষ্টি প্রকার লিপিবিদ্যায় পারদর্শিতা অর্জন করেন। বেদ, পুরান, ইতিহাস, যোগ, বৈশেষিক,
ন্যায়, গণিত, চিকিৎসাবিদ্যা ইত্যাদি শাস্ত্রও আয়ত্ত করলেন। একই সঙ্গে রাজনীতি, মৃগয়া, অশ্বচালনা,
ধনুর্বিদ্যা, রথচালনা ইত্যাদি ক্ষত্রিয়চিত দক্ষতাও আয়ত্ত করলেন সাফল্যের সঙ্গে। তবে তিনি কিছু
ব্যতিক্রম আচরণ দেখালেন । যেমন অশ্বচালনায় জয়লাভ করার পূর্বক্ষণে ঘোড়ার রাশ ছেড়ে দিলেন, প্রতিবন্ধী
দেবদন্তকে বিজয়ী হওয়ার সুযোগ দিলেন। একবার মৃগয়ায় গিয়ে হাতের কাছে পেয়েও শিকার ছেড়ে
দিলেন। এতে সঙ্গীরা বিরক্ত হলেও অসহায় হরিণশিশুর প্রাণরক্ষা হওয়ায় তিনি আনন্দিত হলেন।

বাল্যকালেই সিদ্ধার্থের অনন্য প্রতিভার পরিচয় পাওয়া যায়। সিদ্ধার্থ তার মেধা দিয়ে কপিলাবস্তর ও দেবদহ
রাজ্যের মধ্যে প্রবাহিত রোহিনী নদীর পানি নিয়ে সৃষ্ট সংকটের সমাধান করেন। রোহিনী নদীতে একটি
প্রকাণড বৃক্ষ পড়ে বাধের সৃষ্টি করে। ফলে সকল পানি কপিলাবস্তর দিকে প্রবাহিত হতে থাকে এবং দেবদহ
নদীর পানি থেকে বঞ্চিত হয়। উভয় নগরের অধিবাসীরা অনেক চেষ্টা করেও বৃক্ষটি স্থানচ্যুত করতে
পারছিলেন না। অনেক মানুষের কোলাহল শুনে নিকটেই ত্রীড়ারত সিদ্ধার্থ দলবলসহ এস্থানে উপস্থিত
হলেন। শাক্য যুবকেরা অনেক চেষ্টা করেও বৃক্ষটি নাড়াতে সমর্থ হলো না। তখন সিদ্ধার্থ গাছটির অগ্রভাগ
ধরে স্রোতের অনুকূলে জোরে টান দিলেন, এতে গাছটির যে-অংশ মাটিতে দেবে গিয়েছিল সে-অংশ
মাটিসহ আড়াআড়ি অবস্থান থেকে লম্বালম্বি অবস্থানে সরে গিয়ে জলের প্রবাহ উন্মুক্ত হয়।

কুমার ক্রমে কৈশোর ও যৌবনের সন্ধিক্ষণে উপনীত হন। চপলতা ও উদ্দামতা এ-বয়সের বৈশিষ্ট্য। কিন্ত
সিদ্ধার্থের আচরণে ভিন্নতা দেখা গেল। প্রশান্ত চিন্তে তিনি প্রায়ই প্রকৃতির সান্নিধ্যে সময় কাটাতেন।
কখনো কথনো সাথিদের ছেড়ে দূরে একান্তে বসে গভীর চিন্তায় মগ্ন থাকতেন।

একদিন এভাবেই উদ্যানে বসে কুমার প্রকৃতির সৌন্দর্য উপভোগ করছিলেন। নীল আকাশে একদল সাদা
হাস উড়ে যাচ্ছিল। সিদ্ধার্থ মুগ্ধ হয়ে এ সুন্দর দৃশ্য দেখছিলেন। হঠাৎ তীরবিদ্ধ হয়ে একটি সাদা হাস
তার কোলে এসে পড়ল, রক্তাক্ত হাঁসটি যন্ত্রণায় কাতরাচ্ছে। তীরবিদ্ধ হাসের কষ্ট দেখে সিদ্ধার্থের অন্তর
করুণায় প্রাবিত হলো। তিনি সযত্বে তীরটি ছাড়িয়ে নিলেন। সেবা শুশ্বষা করে হাঁসটিকে বাঁচিয়ে তুললেন।
এমন সময় আরেক রাজকুমার দেবদত্ত এসে হাসটি দাবি করল। বলল, কুমার, হাসটি আমার, আমি
তীরবিদ্ধ করেছি। হীসটি আমাকে ফিরিয়ে দাও। সিদ্ধার্থ হাঁসটি ফিরিয়ে দিলেন না। তিনি বললেন, তুমি
হাসটিকে তীরবিদ্ধ করে হত্যা করতে চেয়েছিলে। আমি ওর জীবন বীচিয়েছি। কার অধিকার বেশি? যে
জীবন হরণ করতে চায়, তার? নাকি জীবন যে দান করেছে তার? দেবদত্ত কুমারের যুক্তি মানলেন না।
এই বিবাদ বিচারের জন্যে প্রবীণদের কাছে উত্থাপন করা হলো। প্রবীণরা সিদ্ধার্থ গৌতমের যুক্তিকে
সমর্থন করলেন, বললেন, “কুমার যথার্থই বলেছে। যে জীবন দান করেছে হাসের ওপর তার অধিকারই
বেশি।” সিদ্ধার্থ হাঁসটি সুস্থ করে তুলে উন্মুক্ত আকাশে উড়িয়ে দিলেন।

সিদ্ধার্থ গৌতমের মধুর ব্যবহার, উদারতা, মৈত্রীপূর্ণ আচরণ, প্রজ্ঞাময় দুরদৃষ্টি রাজঅন্তঃপুরবাসী ও
প্রজাসাধারণের অন্তর জয় করেছিল । তিনি হয়ে উঠলেন সকলের প্রিয়।

অনুশীলনমূলক কাজ
সিদ্ধার্থের বাল্যকালের যে কোনো একটি ঘটনা বর্ণনা কর