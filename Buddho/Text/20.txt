২০১৮

নবম অধ্যায়
জাতক

'জাতক' শব্দের অর্থ হলো যে জাত বা জন্মগ্রহণ করেছে। কিন্তু বৌদ্ধ সাহিত্যে গৌতম বুদ্ধের পূর্বজন্ম
বা জন্ম- জন্নান্তরের জীবন-কাহিনীর ঘটনাপ্রবাহ জাতক নামে অভিহিত । বুদ্ধ হওয়ার আগে সিদ্ধার্থ
গৌতমকে বহু কল্পকাল নানাকুলে জন্ুগ্রহণ করে বোধিজ্ঞান বা বুদ্ধতু লাভের জন্য সাধনা করতে হয়েছিল।
বোধি বা বুদ্ধত্ব লাভের জন্য যে সত্ত্ব সাধনায় রত থাকেন তাঁকে বোধিসত্ত্ব বলা হয়। এজন্য প্রতিটি জন্মে
তিনি বোধিসত্ত্ব নামে অভিহিত। জন্মজন্মাত্তরের জীবনপ্রবাহে কর্মফলের কারণে তিনি রাজা, মন্ত্রী, দেবতা,
বণিক, চণ্ডাল, পশু-পাখি প্রভৃতি নানা কুলে জন্মগ্রহণ করে বোধিসন্ত্ব জীবনচর্চা করেছিলেন । বোধিসন্ত
অবস্থায় দান, শীল, নৈন্বম্য, বীর্য, ক্ষান্তি, মৈত্রী, সত্য, ভাবনা, অধিষ্ঠান ও উপেক্ষা-এই দশবিধ পারমিতা
চর্চা করে তিনি চরিত্রের চরমোতকর্ষ সাধন করেন। অতঃপর শেষজন্মে পূর্ণ প্রজ্ঞাসম্পন্ন হয়ে বোধিজ্ঞান
লাভ করেন এবং সম্যক সসুদ্ধ নামে খ্যাত হন। জাতকের কাহিনীগুলোতে গৌতম বুদ্ধের বোধিসত্্
জীবনের নানা ঘটনার বর্ণনা পাওয়া যায়। জাতকের আখ্যানগ্ুলোতে দেখা যায়, তিনি কোথাও ঘটনার
প্রধান চরিত্র, কখনো তিনি ঘটনার পর্যবেক্ষক, আবার কোথাও তার ভূমিকা গৌণ। জাতকের কাহিনীগুলো
নৈতিক ও মানবিক শিক্ষায় সমৃদ্ধ। জাতকের বিশেষত্ব হলো গল্পের ছলে চারিত্রিক বিশুদ্ধতা ও উৎকর্ষ
সাধন করা। বুদ্ধ তার শিষ্য-প্রশিষ্য ও অনুসারীদের প্রসঙ্গক্রমে অতীত জীবনের ঘটনাবলি বর্ণনা করে
নৈতিক ও মানবিক গুণাবলির বিকাশসাধনে উদ্বুদ্ধ করতেন। জাতক পাঠে সৎ গুণাবলিসম্পন্ন আদর্শ জীবন
গঠন করা যায় এবং সর্বজীবের প্রতি মৈত্রী, করুণা জাগ্রত হয়। এছাড়া জাতকে গৌতম বুদ্ধের সমকালীন
আর্থ-সামাজিক অবস্থার বহু গুরুত্বপূর্ণ তথ্যের সন্ধান পাওয়া যায়। জাতকের ভূমিকা এখানেও সীমাবদ্ধ
নয়। যে সমস্ত কথাসাহিত্য লোকপরম্পরা চলে আসছে, আদিম অবস্থায় এগুলোর স্বরূপ কেমন ছিল,
কীভাবে পরিবর্তিত হলো এবং এগুলো রচনার উদ্দেশ্য কী ছিল প্রভৃতি সম্পর্কে জানতে হলেও জাতকের
পঠন-পাঠন আবশ্যক। বিশ্ব-সাহিত্যের ভাণ্তারে গল্প-উপন্যাস, নাটক প্রভৃতি রচনার চিরন্তন উৎস হিসেবেও
জাতকের ভূমিকা অনন্যসাধারণ। এ-কারণে জাতককে প্রাটান ইতিহাসের অনন্য উত্স বলা হয়। এ
অধ্যায়ে আমরা শুক জাতক, সেরিবাণিজ জাতক, জনসম্ধ জাতক এবং সুখবিহারী জাতক- এই চারটি জাতক
পাঠ করব।

এ অধ্যায় শেষে আমরা-

* বৌদ্ধ জাতকের কাহিনী বর্ণনা করতে পারব;
* বৌদ্ধ জাতকের কাহিনী থেকে শিক্ষণীয় বিষয়গুলো বিশ্লেষণ করতে পারব ।

পাঠ : ১

শতক জাতক
অনেক অনেক দিন আগের কথা । বারানসির রাজা ছিলেন ব্রহ্মদত্ত। তখন হিমবন্ত প্রদেশে বোধিসত্্
শুক পাখিরূপে জন্গ্রহণ করেন। শুক পাখিরূপী বোধিসত্ত্ব ছিলেন বড়ই বলশালী। তিনি হাজার হাজার

শুক পাখির দলপতি ছিলেন। দলপতি শুক ও তীর স্ত্রীর একটি পুত্রসন্তান ছিল। উভয়ে সন্তানকে আদর-স্নেহে
লালনপালন করতেন।